
　資治通鑑卷四十二　　　宋　司馬光　撰
　　　　　　　　　　　　　　胡三省　音註
　漢紀三十四(起上章攝提格盡/旃蒙協洽凡六年)
　　世祖光武皇帝中之止
建武六年春正月丙辰以舂陵郷為章陵縣世世復徭
役比豐沛(復方/目翻)　吳漢等㧞胊斬董憲龎萌江淮山東
悉平(據范紀是年馬成等㧞舒獲李憲呉漢等㧞朐斬/董憲龐萌蓋獲李憲則江淮平斬董憲龎萌則山)
(東平也㧞胊之/上逸㧞舒事)諸將還京師置酒賞賜(還從宣翻/又如字)帝積
苦兵間以隗囂遣子内侍公孫述逺據邊垂乃謂諸將
曰且當置此兩子於度外耳因休諸將於雒陽分軍士
於河内數騰書隴蜀告示禍福(説文曰騰𫝊/也數所角翻)公孫述屢
移書中國自陳符命冀以惑衆帝與述書曰圗讖言公
孫即宣帝也(宣帝有公孫/病已之符)代漢者姓當塗其名髙君豈
髙之身邪乃復以掌文為瑞(述刻其掌文曰公孫帝自/言手文有竒復扶又翻)
王莽何足效乎(王莽自陳符命遣五/威將帥班之天下)君非吾賊臣亂子
倉卒時人皆欲為君事耳(卒讀/曰猝)君日月已逝(謂已/老也)妻子
弱小當早為定計天下神器不可力爭宜留三思署曰
公孫皇帝述不答其騎都尉平陵荆邯説述曰漢髙祖
起於行陳之中兵破身困者數矣然軍敗復合瘡愈復
戰(邯下甘翻説輸芮翻行户剛翻陳/讀曰陣數所角翻復扶又翻下同)何則前死而成功
愈於却就於滅亡也隗囂遭遇運㑹割有雍州兵彊士
附威加山東(賢曰隴西天水皆雍州之地故言割有囂/傳曰名震西州流聞山東是威加也雍於)
(用/翻)遇更始政亂復失天下衆庶引領四方瓦解囂不及
此時推危乗勝(推吐/雷翻)以爭天命而退欲為西伯之事尊
師章句賔友處士(處昌/吕翻)偃武息戈卑辭事漢喟然自以
文王復出也令漢帝釋關隴之憂(賢曰以囂居西無東/之意故置之度外而)
(不為/憂)專精東伐四分天下而有其三發間使召攜貳(賢/曰)
(間使謂來歙馬援等也攜貳謂王遵鄭興/杜林牛邯等相次而歸光武間古莧翻)使西州豪桀
咸居心於山東則五分而有其四若舉兵天水必至沮
潰(沮在/呂翻)天水旣定則九分而有其八陛下以梁州之地
(益州禹貢梁/州之域也)内奉萬乗外給三軍百姓愁困不堪上命
將有王氏自潰之變矣(賢曰王氏/即王莽也)臣之愚計以為宜及
天下之望未絶豪桀尚可招誘(誘音/酉)急以此時發國内
精兵令田戎據江陵臨江南之㑹倚巫山之固(瓚曰巫/山在今)
(䕫州巫/山縣東)築壘堅守傳檄吳楚長沙以南必隨風而靡令
延岑出漢中定三輔天水隴西拱手自服如此海内震
搖冀有大利述以問羣臣博士吳柱曰武王伐殷八百
諸侯不期同辭然猶還師以待天命(武王伐紂至于孟/津諸侯不期而㑹)
(者八百皆曰紂可伐矣武/王曰汝未知天命乃還)未聞無左右之助而欲出師
千里之外者也邯曰今東帝無尺土之柄(東帝謂/光武)驅烏
合之衆跨馬陷敵所向輙平不亟乗時與之分功而坐
談武王之説是復效隗囂欲為西伯也述然邯言欲悉
發北軍屯士及山東客兵(述倣漢制亦置北軍山東之/人僑寓於蜀者述以為兵故)
(曰客/兵)使延岑田戎分出兩道與漢中諸將合兵并埶蜀
人及其弟光以為不宜空國千里之外決成敗於一舉
固爭之述乃止延岑田戎亦數請兵立功述終疑不聽
唯公孫氏得任事述廢銅錢置鐵錢貨幣不行百姓苦
之為政苛細察於小事如為清水令時而已好改易郡
縣官名少嘗為郎(哀帝時述以父任為郎/好呼到翻少詩沼翻)習漢家故事
出入灋駕鸞旗旄騎又立其兩子為王食犍為廣漢各
數縣(犍居/言翻)或諫曰成敗未可知戎士暴露而先王愛子
(先王于/況翻)示無大志也述不從由此大臣皆怨(為述亡/國張本)
馮異自長安入朝帝謂公卿曰是我起兵時主簿也(帝/起)
(兵徇潁川異/降以為主簿)為吾披荆棘定闗中(為于/偽翻)旣罷賜珍寳錢
帛詔曰倉卒蕪蔞亭豆粥虖沱河麥飯(事見三十九卷/更始二年卒與)
(猝/同)厚意乆不報異稽首謝曰臣聞管仲謂桓公曰願君
無忘射鉤臣無忘檻車齊國頼之(史記管仲射桓公中/鉤後魯桎梏管仲而)
(送於齊公以為相説苑曰管仲桎梏檻車中非無愧也/自裁也新序曰齊桓公與管仲飲酣管仲上夀曰願君)
(無忘出奔於莒也臣亦無忘束縳於魯/也此云射鉤檻車義亦通射而亦翻)臣今亦願國家
無忘河北之難(東都臣子率謂天子/為國家難乃旦翻)小臣不敢忘巾車
之恩(事見三十九/卷更始元年)留十餘日令與妻子還西　申屠剛
杜林自隗囂所來(囂考異曰本傳云七年徵剛按明年/  已臣公孫述必不用詔書當在此)
(年/)帝皆拜侍御史以鄭興為太中大夫　三月公孫述
使田戎出江關(地理志江關都尉治巴郡魚復縣賢曰/華陽國志曰巴楚相攻故置江關舊在)
(赤甲城後移在江州南岸對白/帝城故基在今䕫州魚復縣南)招其故衆欲以取荆州
不克帝乃詔隗囂欲從天水伐蜀囂上言白水險阻棧
閣敗絶(賢曰白水縣有關屬廣漢郡棧閣者山路懸險/棧木為閣道又公孫述傳註曰白水關在漢陽)
(西縣梁州記曰關城西南有白水關余據水經白水出/隴西臨洮縣西南西傾山東南流入隂平又東南經廣)
(漢白水縣臨洮與西縣接界故天水之西縣有白水關/而廣漢之白水縣亦有白水關自源徂流同一白水也)
(賢曰梁州記曰關城西南百八十里有/白水關故關城在今梁州金牛縣西)述性嚴酷上下
相患須其罪惡孰著而攻之此大呼響應之埶也(須待/也孰)
(古熟字通用人大呼則響必應言俟其上/下乖離而攻之必有為内應者呼火故翻)帝知其終不
為用乃謀討之　夏四月丙子上行幸長安(郡國志長/安在雒陽)
(西九百/五十里)謁園陵遣耿弇葢延等七將軍從隴道伐蜀先
使中郎將來歙奉璽書賜囂諭㫖囂復多設疑故(歙許/及翻)
(璽斯氏翻疑疑難故/事故也復扶又翻)事乆冘豫不決(賢曰冘豫不定之/意也説文曰冘冘)
(行貌也音滛余按冘讀與猶同毛晃曰冘字從犬曲/其足古與尤字同唐史以冘豫之冘音滛者誤也)歙
遂發憤質責囂曰(賢曰質/正也)國家以君知臧否曉廢興(否/音)
(鄙/)故以手書暢意足下推忠誠旣遣伯春委質(囂子恂/字伯春)
(質職日翻賢曰委質/猶屈膝也又音摯)而反欲用佞惑之言為族滅之計
邪因欲前刺囂(刺七/亦翻)囂起入部勒兵將殺歙歙徐杖節就
車而去囂使牛邯將兵圍守之(邯下/甘翻)囂將王遵諫曰君
叔雖單車逺使而陛下之外兄也(來歙字君叔賢曰光/武之姑子故曰外兄)
(使疏/吏翻)殺之無損於漢而隨以族滅昔宋執楚使遂有析
骸易子之禍(左傳楚使申舟聘齊不假道於宋華元曰/過我而不假道鄙我也乃殺之楚子聞之)
(遂圍宋宋人易子/而食析骸而㸑)小國猶不可辱況於萬乗之主重以
伯春之命哉(重直/用翻)歙為人有信義言行不違及往來游
説皆可按覆(行下孟翻/説輸芮翻)西州士大夫皆信重之多為其
言(為于/偽翻)故得免而東歸　五月己未車駕至自長安
隗囂遂發兵反使王元據隴坻(師古曰坻音丁/計翻又音底)伐木塞
道(塞悉/則翻)諸將因與囂戰大敗各引兵下隴囂追之急馬
武選精騎為後拒殺數千人諸軍乃得還(還從宣翻/又如字)
六月辛夘詔曰夫張官置吏所以為民也(為于/偽翻)今百姓
遭難户口耗少(難乃旦翻/少詩沼翻)而縣官吏職所置尚繁其令
司𨽻州牧各實所部(所部郡縣名/考覈其實也)省減吏員縣國不足
置長吏者并之於是并省四百餘縣吏職減損十置其
一　九月丙寅晦日有食之執金吾朱浮上䟽曰昔堯
舜之盛猶加三考(賢曰考謂考其功最也尚書舜/典曰三載考績三考黜陟幽明)大漢
之興亦累功效吏皆積乆至長子孫(如倉氏庫氏之類/是也長知兩翻下)
(同/)當時吏職何能悉治論議之徒豈不喧譁葢以為天
地之功不可倉卒艱難之業當累日也而間者守宰數
見換易(卒與猝同/數所角翻)迎新相代疲勞道路尋其視事日淺
未足昭見其職旣加嚴切人不自保廹於舉劾(劾户/槩翻)懼
於刺譏故爭飾詐偽以希虚譽斯所以致日月失行之
應也夫物暴長者必夭折功卒成者必亟壞(夭於紹翻/卒讀曰猝)
如摧長乆之業而造速成之功非陛下之福也願陛下
遊意於經年之外望治於一世之後(孔子曰如有王者/必世而後仁三十)
(年為一世/治直吏翻)天下幸甚帝采其言自是牧守代易頗簡
十二月壬辰大司空宋𢎞免　癸巳詔曰頃者師旅未
解用度不足故行十一之税(謂十分而/税其一也)今糧儲差積其
令郡國收見田租三十税一如舊制(賢曰景帝二年令/田租三十而税一)
(今依景帝故云/舊制見賢遍翻)　諸將之下隴也帝詔耿弇軍漆(賢曰/漆縣)
(名屬右扶風故城在今/豳州新平縣漆水在西)馮異軍栒邑祭遵軍汧(賢曰汧/水名因)
(以名縣屬右扶風故城在今/隴州汧城縣南汧苦堅翻)吳漢等還屯長安馮異引
軍未至栒邑隗囂乗勝使王元行廵將二萬餘人下隴
(行姓也姓譜周有大/行人之官其後氏焉)分遣廵取栒邑異即馳兵欲先據
之諸將曰虜兵盛而乗勝不可與爭鋒宜止軍便地徐
思方畧異曰虜兵臨境忸􁇜小利(賢曰忸􁇜猶慣習也/謂慣習前事而復為)
(之爾雅曰忸復也郭景純曰謂慣/忸復為之也忸尼丑翻􁇜音逝)遂欲深入若得栒邑
三輔動搖夫攻者不足守者有餘(孫武子/之言)今先據城以
逸待勞非所以爭也濳往閉城偃旗鼔行廵不知馳赴
之異乗其不意卒擊鼓建旗而出(卒讀/曰猝)廵軍驚亂奔走
追擊大破之祭遵亦破王元於汧於是北地諸豪長耿
定等悉畔隗囂降(長知/兩翻)詔異進軍義渠(義渠縣屬北地/郡古義渠戌地)
(也/)擊破盧芳將賈覽匈奴奥鞬日逐王北地上郡安定
皆降(奧音郁鞬/居言翻)　竇融復遣其弟友上書曰臣幸得託
先后末屬(謂孝文竇皇后之/親屬也復扶又翻)累世二千石臣復假厯將
帥守持一隅(復扶/又翻)故遣劉鈞口陳肝膽(事見上/卷上年)自以底
裏上露長無纖介(賢曰底裏皆/露言無藏隠)而璽書盛稱蜀漢二主
三分鼎足之權任囂尉佗之謀竊自痛傷臣融雖無識
無知利害之際順逆之分豈可背眞舊之主事姦偽之
人(分扶問翻/背蒲妹翻)廢忠貞之節為傾覆之事棄已成之基求
無冀之利此三者雖問狂夫猶知去就而臣獨何以用
心謹遣弟友詣闕口陳至誠友至髙平(賢曰髙平縣屬/安定後改為平)
(髙今原/州縣)㑹隗囂反道不通乃遣司馬席封間道通書(姓/譜)
(席其先姓籍避項/羽諱改姓席氏)帝復遣封賜融友書所以尉藉之甚
厚(尉與慰同尉安也藉薦也尉/以安於身上藉以安於身下)融乃與隗囂書曰將軍
親遇厄㑹之際國家不利之時(賢曰謂漢遭/王莽簒奪也)守節不囘
承事本朝融等所以欣服高義願從役於將軍者良為
此也(為于/偽翻)而忿悁之間(悁恚也吉縣/翻躁急也)改節易圗委成功
造難就(委棄也/就成也)百年累之一朝毁之豈不惜乎殆執事
者貪功建謀以至於此(言隗囂執政事者貪有/其功而立此逆謀也)當今西
州地埶局廹民兵離散易以輔人(易以豉/翻下同)難以自建計
若失路不反聞道猶迷不南合子陽則北入文伯耳夫
負虚交而易彊禦(負恃也/易輕也)恃遠救而輕近敵未見其利
也自兵起以來城郭皆為丘墟生民轉於溝壑幸頼天
運少還而將軍復重其難(復扶又翻下/同難乃旦翻)是使積痾不得
遂瘳㓜孤將復流離言之可為酸鼻庸人且猶不忍況
仁者乎融聞為忠甚易得宜實難憂人太過以徳取怨
(謂憂之之過而言之甚切/將以為徳而反以取怨也)知且以言獲罪也囂不納融
乃與五郡太守共砥厲兵馬上䟽請師期帝深嘉美之
融即與諸郡守將兵入金城擊囂黨先零羌封何等大
破之(更始時先零羌封何諸種殺金城太守據其/郡囂賂遺封何與結盟欲發其衆零音憐)因並
河揚威武(賢曰並/蒲浪翻)伺候車駕時大兵未進融乃引還帝
以融信效著明益嘉之脩理融父墳墓祠以太牢(融祖/父墳)
(墓在/扶風)數馳輕使致遺四方珍羞(遺以四方珍羞既以厚/融且示四方來服能致)
(逺物也數所角/翻遺于季翻)梁綂猶恐衆心疑惑乃使人刺殺張𤣥
(張𤣥隗囂使/刺七亦翻)遂與隗囂絶皆解所假將軍印綬先是馬
援聞隗囂欲貳於漢(先悉/薦翻)數以書責譬之囂得書増怒
及囂發兵反援乃上書曰臣與隗囂本實交友初遣臣
東謂臣曰本欲為漢(為于/偽翻)願足下往觀之於汝意可即
專心矣及臣還反報以赤心實欲導之於善非敢譎以
非義而囂自挟姦心盜憎主人(左傳晉伯宗妻曰盜/憎主人民惡其上)怨
毒之情遂歸於臣臣欲不言則無以上聞願聽詣行在
所極陳滅囂之術帝乃召之援具言謀畫帝因使援將
突騎五千往來游説囂將髙峻任禹之屬下及羌豪為
陳禍福(説輸芮翻為于偽翻説客單車往使足矣光武/遣馬援將突騎五千欲耀兵威以示隴右諸將)
(使訹/而來)以離囂支黨援又為書與囂將楊廣使曉勸於囂
曰援竊見四海已定兆民同情而季孟閉拒背畔為天
下表的(隗囂字季孟賢曰表猶標也言為標表的謂射/的也言背畔之罪為天下所指射也背蒲妹翻)
常懼海内切齒思相屠裂故遺書戀戀以致惻隠之計
(遺于/季翻)乃聞季孟歸罪於援而納王游翁諂邪之説(賢曰/王元)
(字游翁據隗囂傳元字/惠孟游翁盖其别字也)因自謂函谷以西舉足可定(所/謂)
(以九泥封/函谷関也)以今而觀竟何如邪援間至河内(間古/莧翻)過存
伯春(存存問也時囚囂子恂/於河内伯春恂字也)見其奴吉從西方還説伯
春小弟仲舒望見吉欲問伯春無它否竟不能言曉夕
號泣(號戸/刀翻)又説其家悲愁之狀不可言也夫怨讎可刺
不可毁援聞之不自知泣下也援素知季孟孝愛曽閔
不過夫孝於其親豈不慈於其子可有子抱三木而跳
梁妄作自同分羹之事乎(賢曰三木者謂桎梏及械也/分羹謂樂羊也余謂此正引)
(髙帝答項/羽之事)季孟平生自言所以擁兵衆者欲以保全父
母之國而完墳墓也又言茍厚士大夫而已(即其所常/言以感人)
(悟物者而/窮其本情)而今所欲全者將破亡之所欲完者將傷毁
之所欲厚者將反薄之季孟嘗折隗子陽而不受其爵
(事見上卷四年/賢曰愧猶辱也)今更共陸陸往附之(賢曰陸陸/猶碌碌也)將難為
顔乎(言將有/慙色也)若復責以重質當安從得子主給是哉(言/蜀)
(若復責質子當何從得子以/為質也復扶又翻質音致)往時子陽獨欲以王相待
而春卿拒之今者歸老更欲低頭與小兒曹共槽櫪而
食併肩側身於怨家之朝乎(歸入也言其年已入老境/也字林曰併音卑正翻朝)
(直遥/翻)今國家待春卿意深宜使牛孺卿與諸耆老大人
共説季孟(牛邯字孺卿/説輸芮翻)若計畫不從真可引領去矣前
披輿地圗見天下郡國百有六所奈何欲以區區二邦
以當諸夏百有四乎(二邦謂隴西天/水夏戸雅翻)春卿事季孟外有
君臣之義内有朋友之道言君臣邪固當諫爭語朋友
邪應有切磋(賢曰骨曰切象曰磋言朋/友之道如切磋以成器也)豈有知其無成
而但萎腇咋舌义手從族乎(賢曰萎腇耎弱也萎音於/罪翻腇音乃罪翻咋吐格)
(翻齧/也)及今成計殊尚善也過是欲少味矣(賢曰以食為/喻少詩沼翻)
且來君叔天下信士朝廷重之其意依依常獨為西州
言(為于/偽翻)援商朝廷尤欲立信於此(商度/也)必不負約援不
得乆留願急賜報廣竟不答諸將毎有疑議更請呼援
咸敬重焉(更工/衡翻)隗囂上䟽謝曰吏民聞大兵卒至(卒讀/曰猝)
驚恐自救臣囂不能禁止兵有大利不敢廢臣子之節
親自追還(此因王元隴坻之/㨗而有嫚書也)昔虞舜事父大杖則走小
杖則受(賢曰家語孔子/謂曽子之辭)臣雖不敏敢忘斯義今臣之事
在於本朝賜死則死加刑則刑如更得洗心死骨不朽
有司以囂言慢請誅其子帝不忍復使來歙至汧(復扶/又翻)
(汧苦/堅翻)賜囂書曰昔柴將軍云陛下寛仁諸侯雖有亡叛
而後歸輙復位號不誅也(髙帝時柴武與/韓王信書之言)今若束手復
遣恂弟歸闕庭者則爵禄獲全有浩大之福矣吾年垂
四十在兵中十嵗厭浮語虚辭即不欲勿報囂知帝審
其詐遂遣使稱臣於公孫述(使疏/吏翻)　匈奴與盧芳為㓂
不息帝令歸徳侯颯使匈奴以脩舊好(颯使匈奴見三/十九卷更始二)
(年颯音立/好呼到翻)單于驕倨雖遣使報命而㓂暴如故
七年春三月罷郡國輕車騎士材官令還復民伍(漢官/儀曰)
(髙祖命天下郡國選能引關蹷張材力武猛者/以為輕車騎士材官平地用車騎山阻用材官)　公孫
述立隗囂為朔寧王(賢曰欲其寧/靜北邉也)遣兵往來為之援埶
(張形埶以/為之援也)　癸亥晦日有食之詔百僚各上封事其上
書者不得言聖(上時/掌翻)太中大夫鄭興上䟽曰夫國無善
政則謫見日月(賢曰謫責也音直/革翻見賢遍翻)要在因人之心擇人
處位(處昌/呂翻)今公卿大夫多舉漁陽太守郭伋可大司空
者而不以時定道路流言咸曰朝廷欲用功臣功臣用
則人位謬矣(人不稱其位位/不宜其人也)願陛下屈已從衆以濟羣
臣讓善之功(賢曰濟/成也)頃年日食多在晦先時而合皆月
行疾也日君象而月臣象君亢急而臣下促廹故月行
疾(亢苦/浪翻)今陛下髙明而羣臣惶促宜留思柔克之政垂
意洪範之灋(賢曰克能也柔克謂和柔而能/立事也尚書洪範曰髙明柔克)帝躬勤政
事頗傷嚴急故興奏及之　夏四月壬午大赦　五月
戊戌以前將軍李通為大司空　大司農江馮上言宜
令司𨽻校尉督察三公司空掾陳元上䟽曰臣聞師臣
者帝賔臣者霸(元王莽厭難將軍陳欽之子賢/曰言以臣為師以臣為賔也)故武王
以太公為師齊桓以夷吾為仲父近則髙帝優相國之
禮太宗假宰輔之權(賢曰蕭何為相國髙祖賜劍履上/殿入朝不趨太宗孝文也申屠嘉)
(召責鄧通孝文令人/謝嘉故曰假權也)及亡新王莽遭漢中衰專操國柄
以偷天下(操于/髙翻)況已自喻不信羣臣奪公輔之任損宰
相之威以刺舉為明激訐為直至乃陪僕告其君長子
弟變其父兄(王莽時開吏告其將奴婢告其主變者上/變告之也陪僕猶左傳所謂陪臺也毛晃)
(曰陪臺臣也盖古者家臣謂之陪臣/故家之臣僕謂之陪僕長知兩翻)㒺密灋峻大臣無
所措手足然不能禁董忠之謀(事見三十九/卷更始元年)身為世戮
方今四方尚擾天下未一百姓觀聽咸張耳目陛下宜
修文武之聖典襲祖宗之遺徳勞心下士屈節待賢誠
不宜使有伺察公輔之名帝從之　酒泉太守竺曾以
弟報怨殺人(東觀記曰曾弟嬰報/怨殺屬國侯王𦙍等)自免去郡竇融承制
拜曾武鋒將軍更以辛肜為酒泉太守(更工衡翻/肜余中翻)　秋
隗囂將歩騎三萬侵安定至隂槃(賢曰隂槃縣名屬安/定郡今涇州縣宋白)
(曰滑州潘原縣/漢隂槃縣地)馮異率諸將拒之囂又令别將下隴攻
祭遵於汧並無利而還(考異曰帝紀六年冬隗囂將行/廵冦扶風馮異拒破之馮異傳)
(六年夏諸將上隴為隗囂所敗乃詔異軍栒邑未及至/囂乗勝使王元行廵將二萬人下隴分遣廵取栒邑異)
(即先據栒邑破廵又云祭遵亦破王元於汧隗囂傳侵/三輔事亦同按此文勢緣諸將才敗還隗囂即遣二將)
(追之故得云乗勝又云馮異未及至栒邑也然則馮異/祭遵之破王元行廵實在六年明矣至十年八月紀又)
(有隗囂㓂安定馮異祭遵擊却之此即隗囂傳所書秋/囂侵安定至隂槃馮異拒之又令别將攻祭遵於汧兵)
(並無利者也據此是囂兩嵗各嘗攻馮異祭遵矣故遵/傳亦云數挫隗囂也而袁紀不載六年事併在七年秋)
(紀之且傳云囂乗勝若事已一年安可云乗勝又/馮異何緣稽緩爾乆不至栒邑故知袁紀誤矣)帝將
自征隗囂先戒竇融師期㑹遇雨道斷且囂兵已退乃
止帝令來歙以書招王遵遵來降(降户江/翻下同)拜太中大夫
封向義侯　冬盧芳以事誅其五原太守李興兄弟其
朔方太守田颯(颯音立守式/又翻下同)雲中太守喬扈各舉郡降
(前代錄匈奴貴姓/喬氏代為輔相)帝令領職如故　帝好圗讖(讖楚/譛翻)與
鄭興議郊祀事曰吾欲以讖斷之(好呼到翻/斷下亂翻)何如對曰
臣不為讖帝怒曰卿不為讖非之邪興惶恐曰臣於書
有所未學而無所非也帝意乃解　南陽太守杜詩(郡/國)
(志南陽郡在雒/陽南七百里)政治清平(治直/吏翻)興利除害百姓便之又
修治陂池(治直/之翻)廣拓土田郡内比室殷足(比薄必翻/又毗至翻)時
人方於召信臣(方比也召信臣事見二十九/卷元帝竟寧元年召讀曰邵)南陽為之
語曰前有召父後有杜母
八年春來歙將二千餘人伐山開道從番須囘中徑襲畧
陽(賢曰畧陽縣名屬天水郡故城在今秦州隴城縣西/北番音盤宋白曰畧陽道在隴城縣東六十里即故)
(冀城魏黄初中改為隴城時隗/囂居冀以地理考之當從宋説)斬隗囂守將金梁(姓譜金/古金天)
(氏之後又漢金日磾本匈奴休/屠王子以祭天金人為金氏)囂大驚曰何其神也帝聞得
畧陽甚喜曰畧陽囂所依阻心腹已壞則制其支體易矣
(易以/䜴翻)呉漢等諸將聞歙據畧陽爭馳赴之上以為囂失所
恃亡其要城埶必悉以精鋭來攻曠日乆圍而城不拔士
卒頓敝乃可乗危而進皆追漢等還隗囂果使王元拒隴
坻行廵守番須口王孟塞雞頭道(賢曰雞頭山道也一名/崆峝山在原州西塞悉)
(則/翻)牛邯軍瓦亭(賢曰安定烏氏縣有瓦亭故關有瓦亭川/水在今原州南杜佑曰瓦亭關在唐原州)
(之蕭關蕭關漢朝/那縣地邯下甘翻)囂自悉其大衆數萬人圍畧陽公孫述
遣將李育田弇助之斬山築堤激水灌城來歙與將士
固死堅守矢盡發屋斷木以為兵(斷丁管/翻下同)囂盡鋭攻之
累月不能下夏閏四月帝自將征隗囂光禄勲汝南郭
憲諫曰東方初定車駕未可遠征乃當車拔佩刀以斷
車靷(靷在馬/胷音𦙍)帝不從西至漆(漆縣屬右扶風以漆水名/縣杜佑曰新平漢漆縣地)
諸將多以王師之重不宜逺入險阻計冘豫未決(冘與/猶同)
帝召馬援問之援因説隗囂將帥有土崩之埶兵進有
必破之狀(説如/字)又於帝前聚米為山谷指畫形執開示
衆軍所從道徑往來分析昭然可曉帝曰虜在吾目中
矣明旦遂進軍至髙平第一(郡國志髙平/縣有第一城)竇融率五郡
太守及羌虜小月氏等歩騎數萬(月氏為匈奴所破餘/種西踰葱嶺其不能)
(去者保南山號/小月氏氏音支)輕重五千餘兩(重直用翻/兩音亮)與大軍㑹是
時軍旅草創諸將朝㑹禮容多不肅(朝直/遥翻)融先遣從事
問㑹見儀適(賢曰猶言儀注余謂適當也㑹/見之儀各有當也見賢遍翻)帝聞而善
之以宣告百僚乃置酒高㑹待融等以殊禮(殊異也絶/也謂待之)
(之禮異絶/於羣臣也)遂共進軍數道上隴(上時/掌翻)使王遵以書招牛
邯下之拜邯太中大夫於是囂大將十三人屬縣十六
(地理志天水/郡十六縣)衆十餘萬皆降囂將妻子犇西城從楊廣
(賢曰西城縣名屬漢陽郡一名始昌城在今秦州上邽/縣西南余據地理志西縣本屬隴西郡後乃改屬漢陽)
(西城者西縣城也以西城為縣名誤矣/明帝永平十七年方改天水為漢陽)而田弇李育保
上邽(上邽縣屬天水/郡弇古含翻)畧陽圍解帝勞賜來歙(勞力/到翻)班坐
絶席在諸將之右(專席而坐於諸將之/上不與諸坐者並也)賜歙妻縑千匹
(毛晃曰縑并/絲繒又絹也)進幸上邽詔告隗囂曰若束手自詣父子
相見保無他也若遂欲為黥布者亦自任也(謂必不歸/降如黥布)
(云欲為帝/亦任之也)囂終不降於是誅其子恂使吳漢岑彭圍西
城耿弇蓋延圍上邽以四縣封竇融為安豐侯(融封安/豐陽泉)
(蓼安風四縣/皆屬廬江郡)弟友為顯親侯(郡國志漢陽郡有顯親縣/賢曰故城在今秦州成紀)
(縣東南帝置顯親縣以封友褒/顯竇氏有孝文皇后之親也)及五郡太守皆封列侯
(竺曽助義侯梁統成義侯史苞褒/義侯庫鈞輔義侯辛肜扶義侯)遣西還所鎮融以乆
專方靣懼不自安數上書求代(數所角/翻下同)詔報曰吾與將
軍如左右手耳數執謙退何不曉人意勉循士民(循撫/循也)
(順/也)無擅離部曲(離智/力翻)潁川盜賊羣起㓂沒屬縣河東守
兵亦叛京師騷動(郡國志潁川郡在雒陽東南五百/里河東郡在雒陽西北五百里)帝
聞之曰吾悔不用郭子横之言(郭憲字/子横)秋八月帝自上
邽晨夜東馳賜岑彭等書曰兩城若下便可將兵南擊
蜀虜人苦不知足旣平隴復望蜀(復扶又/翻下同)每一發兵頭
須為白(言苦心於軍事也須/與鬚同古字通用)九月乙夘車駕還宫帝謂
執金吾㓂恂曰潁川迫近京師(近其/靳翻)當以時定惟念獨
卿能平之耳從九卿復出以憂國可也對曰潁川聞陛
下有事隴蜀故狂狡乗間相詿誤耳(賢曰狡猾也間古/莧翻説文曰詿亦)
(誤也/音卦)如聞乗與南向(乗䋲/證翻)賊必惶怖歸死(怖普/布翻)臣願執
鋭前驅帝從之庚申車駕南征潁川盜賊悉降㓂恂竟
不拜郡百姓遮道曰願從陛下復借㓂君一年(恂前為/潁川太)
(守故云/復借也)乃留恂長社(長社縣屬潁川郡應劭曰宋人圍/長葛是也其社中樹暴長更名長)
(社師古曰/長讀如字)鎮撫吏民受納餘降(降户/江翻)東郡濟隂盜賊亦
起(郡國志東郡去雒陽八百餘里濟/隂郡在雒陽東八百里濟子禮翻)帝遣李通王常擊
之以東光侯耿純嘗為東郡太守(東光縣屬渤海郡/賢曰今滄州縣)威
信著於衛地(東郡衛/地也)遣使拜太中大夫使與大兵㑹東
郡東郡聞純入界盜賊九千餘人皆詣純降大兵不戰
而還璽書復以純為東郡太守(璽斯/氏翻)戊寅車駕還自潁
川　安丘侯張歩將妻子逃犇臨淮與弟𢎞藍欲招其
故衆乗船入海琅邪太守陳俊追討斬之　冬十月丙
午上行幸懐十一月乙丑還雒陽　楊廣死隗囂窮困
其大將王㨗别在戎丘(水經註戎丘城在西城/西北戎溪水逕其南)登城呼
漢軍曰為隗王城守者皆必死無二心(為于/偽翻)願諸軍亟
罷請自殺以明之遂自刎死(刎扶/粉翻)初帝敕吳漢曰諸郡
甲卒但坐費糧食若有逃亡則沮敗衆心(沮在呂翻/敗蒲邁翻)宜
悉罷之漢等貪并力攻囂遂不能遣糧食日少吏士疲
役逃亡者多岑彭壅谷水灌西城城未沒丈餘㑹王元
行廵周宗將蜀救兵五千餘人乗髙卒至(卒讀/曰猝)鼔譟大
呼曰百萬之衆方至漢軍大驚未及成陳(呼火故翻/陳讀曰陣)元
等决圍殊死戰遂得入城迎囂歸冀吳漢軍食盡乃燒
輜重引兵下隴蓋延耿弇亦相隨而退(重直用翻/蓋古盍翻)囂出
兵尾擊諸營(尾撃謂尋其/後而擊之也)岑彭為後拒諸將乃得全軍
東歸唯祭遵屯汧不退(汧口/堅翻)呉漢等復屯長安岑彭還
津鄉於是安定北地天水隴西復反為囂(為于/偽翻)校尉太
原温序為囂將茍宇所獲(姓譜唐叔虞之子受封於河/内温因以命族又郤至食采)
(於温號温季因以為族據序傳序為䕶羌校尉行部至/襄武為茍宇所獲  考異曰按序傳及袁紀皆稱序為)
(䕶羌校尉檢西羌傳九年方置此官牛邯為之/又云邯卒職省則序無緣作䕶羌今但云校尉)宇曉譬
數四欲降之序大怒叱宇等曰虜何敢迫脅漢將因以
節撾殺數人(撾職𤓰/翻擊也)宇衆爭欲殺之宇止之曰此義士
死節可賜以劍序受劍銜須於口顧左右曰旣為賊所
殺無令須汙土(汙烏/故翻)遂伏劒而死從事王忠持其䘮歸雒
陽詔賜以冢地拜三子為郎　十二月髙句麗王遣使朝
貢帝復其王號(王莽貶髙句麗為侯今復其王/號句音如字又音駒又巨俱翻)是嵗大水
九年春正月潁陽成侯祭遵薨於軍(潁陽縣屬/潁川郡)詔馮
異并將其營遵為人亷約小心克己奉公賞賜盡與
士卒約束嚴整所在吏民不知有軍取士皆用儒術
對酒設樂必雅歌投壺(賢曰雅歌謂歌雅詩也禮記投/壺經曰壺頸脩七寸腹脩五寸)
(口徑二寸半容斗五升壺中實小豆馬為其矢之躍而/出也矢以柘若棘長二尺八寸無去其皮取其堅而重)
(投之勝者飲不勝/者以為優劣也)臨終遺戒薄葬問以家事終無所言
帝愍悼之尤甚遵䘮至河南車駕素服臨之望哭哀慟
還幸城門閲過䘮車涕泣不能已䘮禮成復親祠以太
牢(復扶又/翻下同)詔大長秋謁者河南尹䕶䘮事大司農給費
(皇后卿曰將行秦官也景帝中六年更名大長秋師古/曰秋者收成之時長者恒乆之義故以為皇后官名西)
(都或用中人或用士人/東都之後純用閹人矣)至葬車駕復臨之旣葬又臨其
墳存見夫人室家其後朝㑹帝毎歎曰安得憂國奉公
如祭征虜者乎(遵為征/虜將軍)衛尉銚期曰陛下至仁哀念祭
遵不已羣臣各懐慚懼(言帝念祭遵屢以為言羣臣/愧不如遵各懐懼也銚音姚)帝
乃止　隗囂病且餓餐糗糒(鄭康成曰糗熬大豆與米/也糒乾飯糗去乆翻又丘)
(救翻糒/音備)恚憤而卒(恚於避翻/卒子恤翻)王元周宗立囂少子純為
王總兵據冀公孫述遣將趙匡田弇助純帝使馮異擊
之　公孫述遣其翼江王田戎大司徒任滿南郡太守
程汎將數萬人下江關(任音/壬)擊破馮駿等軍遂拔巫及
夷道夷陵(五年岑彭留馮駿軍江州分/屯夷道夷陵巫縣亦屬南郡)因據荆門虎牙
(水經註曰江水東厯荆門虎牙之間荆門山在南上合/下開其狀似門虎牙山在北石壁色紅間有白文類牙)
(故以名也此二山楚之西塞也賢曰在今峡州夷/陵縣東南宜都縣西北今猶有故城基址在山上)横江
水起浮橋關樓立櫕柱以絶水道(關樓范書作闘僂猶/今城上敵樓也櫕徂)
(官翻叢木為柱曰/櫕柱又作管翻)結營跨山以塞陸路(塞悉/則翻)拒漢兵
夏六月丙戌帝幸緱氏登轘轅(緱氏縣屬河南尹縣有/緱氏山轘轅山轘轅坂)
(並在雒陽之東南/緱工矦翻轘音環)　吳漢率王常等四將軍兵五萬餘
人擊盧芳將賈覽閔堪於髙栁(髙栁縣屬代郡賢曰故/城在今雲州定襄縣水)
(經註曰髙栁在代中其山重巒疊/巘霞舉雲髙連山隠隠東出遼塞)匈奴救之漢軍不利
於是匈奴轉盛鈔暴日增(鈔楚/交翻)詔朱祜屯常山王常屯
涿郡破姦將軍侯進屯漁陽以討虜將軍王霸為上谷
太守以備匈奴　帝使來歙悉監䕶諸將屯長安(監古/銜翻)
太中大夫馬援為之副歙上書曰公孫述以隴西天水
為藩蔽故得延命假息(息氣/息也)今二郡平蕩則述智計窮
矣宜益選兵馬儲積資糧今西州新破兵人疲饉若招
以財榖則其衆可集臣知國家所給非一用度不足然
有不得已也帝然之於是詔於汧積榖六萬斛秋八月
來歙率馮異等五將軍討隗純於天水　驃騎將軍杜
茂與賈覽戰於繁畤(賢曰繁畤縣屬鴈門郡今代州縣/畤音止余按唐代州繁畤雖存漢)
(縣名然非/古繁畤也)茂軍敗績　諸羌自王莽末入居塞内金城
屬縣多為所有隗囂不能討因就慰納發其衆與漢相
拒司徒掾班彪上言(續漢志司徒掾屬三十一人/掾比三百石屬比二百石)今涼
州部皆有降羌(降户/江翻)羌胡被髪左祍而與漢人雜處習
俗旣異言語不通數為小吏黠人所見侵奪窮恚無聊
故致反叛夫蠻夷㓂亂皆為此也(被皮義翻處昌呂翻/數所角翻黠下八翻)
(為于/偽翻)舊制益州部置蠻夷騎都尉(武帝開西南/夷置一都尉)幽州部
置領烏桓校尉涼州部置䕶羌校尉皆持節領䕶(應劭/曰漢)
(官䕶烏桓䕶羌校尉比二千石擁節長/史一人司馬二人皆六百石校户教翻)治其怨結(治直/之翻)
嵗時廵行(行下/孟翻)問所疾苦又數遣使譯通導動静使塞
外羌夷為吏耳目州郡因此可得警備今宜復如舊以
明威防帝從之以牛邯為䕶羌校尉　盜殺隂貴人母
鄧氏及弟訢(訢許/靳翻)帝甚傷之封貴人弟就為宣恩侯(帝/追)
(爵貴人父陸為宣恩哀侯以就嗣哀侯後漢舊制惟/皇后父封侯貴人未正位中宫而追爵其父非舊也)復
召就兄侍中興欲封之置印綬於前興固讓曰臣未有
先登陷陳之功(復扶又翻/陳讀曰陣)而一家數人竝蒙爵土令天
下觖望(賢曰觖音羌志翻前書音義曰/觖猶冀也一音决猶望之也)誠所不願帝嘉
之不奪其志貴人問其故興曰夫外戚家苦不知謙退
嫁女欲配侯王取婦眄睨公主(取讀/曰娶)愚心實不安也富
貴有極人當知足夸奢益為觀聽所譏貴人感其言深
自降挹(以器俯而取水曰挹/人之謙下者亦曰挹)卒不為宗親求位(卒子恤/翻為于)
(偽/翻)　帝召㓂恂還以漁陽太守郭伋為潁川太守伋招
降山賊趙宏召吳等數百人皆遣歸附農(附農者附於/農籍也召讀)
(曰/邵)因自劾專命(賢曰謂擅放降/賊也劾户槩翻)帝不以咎之後宏吳等
黨與聞伋威信逺自江南或從幽冀不期俱降駱驛不
絶　莎車王康卒弟賢立攻殺拘彌西夜王(拘彌即前/漢之扞罙)
(唐曰寧彌西夜國去/雒陽萬四千四百里)而使康兩子王之(王于/况翻)
十年春正月吳漢復率捕虜將軍王霸等四將軍六萬
人出髙栁擊賈覽(復扶/又翻)匈奴數千騎救之連戰於平城
下(平城縣屬/鴈門郡)破走之　夏陽節侯馮異等(馮異傳云封/異陽夏侯賢)
(曰夏音賈馬武𫝊末列二十八將官位姓名曰夏陽侯/馮異陽夏縣屬淮陽郡夏陽縣屬左馮翊未知孰是夏)
(陽之夏/户雅翻)與趙匡田弇戰且一年皆斬之隗純未下諸將
欲且還休兵異固持不動共攻落門(天水冀縣有落門/聚有落門山賢曰)
(在今渭州隴/西縣東南)未拔夏異薨於軍　秋八月己亥上幸長
安　初隗囂將安定髙峻擁兵據髙平第一(帝之上隴/也遣馬援)
(招降峻及吳漢等軍退峻/亡歸故營復助囂拒隴坻)建威大將軍耿弇等圍之一
嵗不拔帝自將征之㓂恂諫曰長安道里居中(賢曰從/雒陽至)
(髙平長/安為中)應接近便安定隴西必懐震懼此從容一處可
以制四方也(從千/容翻)今士馬疲倦方履險阻非萬乗之固
也前年潁川可為至戒帝不從進幸汧峻猶不下帝遣
㓂恂往降之(降戸江/翻下同)恂奉璽書至第一峻遣軍師皇甫
文出謁辭禮不屈恂怒將誅之諸將諫曰髙峻精兵萬
人率多彊弩西遮隴道連年不下今欲降之而反戮其
使(使疏/吏翻)無乃不可乎恂不應遂斬之遣其副歸告峻曰
軍師無禮已戮之矣欲降急降不欲固守峻惶恐即日
開城門降諸將皆賀因曰敢問殺其使而降其城何也
恂曰皇甫文峻之腹心其所取計者也今來辭意不屈
必無降心全之則文得其計殺之亡其膽(謂文死則峻/亡其膽也)
是以降耳諸將皆曰非所及也　冬十月來歙與諸將
攻破落門周宗行廵茍宇趙恢等將隗純降王元犇蜀
徙諸隗於京師以東(隗純降而徙其族以其西州/彊宗恐其後復能為變也)後隗
純與賔客亡入胡至武威捕得誅之　先零羌與諸種
㓂金城隴西(零音憐種/章勇翻)來歙率蓋延等進擊大破之(蓋/古)
(盍/翻)斬首虜數千人於是開倉廪以賑飢乏隴右遂安而
涼州流通焉(涼州諸郡至京師皆須度隴/隴右安則涼州之路流通)　庚寅車駕
還宫
十一年春三月己酉帝幸南陽(南考異曰帝紀己酉幸/  陽庚午車駕還宫上)
(有二月己卯袁紀三月己酉幸南陽以長厯考之二月/壬申朔己夘八日也己酉庚午皆在三月盖帝紀己酉)
(上脱三月字/今從袁紀)還幸章陵庚午車駕還宫　岑彭屯津鄉
數攻田戎等不克(數所/角翻)帝遣吳漢率誅虜將軍劉隆等
三將發荆州兵凡六萬餘人騎五千匹與彭㑹荆門彭
裝戰船數千艘(艘蘇/遭翻)吳漢以諸郡棹卒多費糧榖欲罷
之(棹卒持棹/行船者也)彭以為蜀兵盛不可遣上書言狀帝報彭
曰大司馬習用歩騎不曉水戰荆門之事一由征南公
為重而已(彭為征南大將軍/故稱為征南公)閏月岑彭令軍中募攻浮
橋先登者上賞於是偏將軍魯竒應募而前時東風狂
急魯竒船逆流而上直衝浮橋(上時/掌翻)而櫕柱有反杷鉤
(反杷鉤者既鉤住敵船使不/得退又逆拒之使不得進也)竒船不得去竒乗埶殊死
戰因飛炬焚之風怒火盛橋樓崩燒岑彭悉軍順風並
進所向無前蜀兵大亂溺死者數千人斬任滿生獲程
汎而田戎走保江州彭上劉隆為南郡太守(先以隆守/南郡而上)
(奏也上/時掌翻)自率輔威將軍臧宫驍騎將軍劉歆長驅入
江關(華陽國志巴楚相攻故置江關舊在赤甲城後移/在江川南岸對白帝城故城在今䕫州魚復縣南)
(即古捍關也杜佑曰巴山縣/古扞關如此則别是一處)令軍中無得虜掠所過百
姓皆奉牛酒迎勞彭復讓不受(勞力到翻/復扶又翻)百姓大喜争
開門降(降户/江翻)詔彭守益州牧所下郡輙行太守事彭若
出界即以太守號付後將軍(後將軍者將兵繼/彭後而進者也)選官屬
守州中長吏彭到江州以其城固糧多難卒拔(卒讀/曰猝)留
馮駿守之自引兵乗利直指墊江攻破平曲(賢曰墊江/縣名屬巴)
(郡今忠州縣也按宋白續通典忠州墊江縣本後漢臨/江縣地後魏恭帝分臨江置墊江縣合州石鏡縣本漢)
(墊江縣凡合州管下諸縣皆漢墊/江地也墊音徒協翻平曲地闕)收其米數十萬石吳
漢留夷陵裝露橈繼進(爾雅曰檝謂之橈露橈謂露/檝在外人在船中橈音饒)夏
先零羌㓂臨洮(臨洮縣屬隴西郡/零音憐洮音韜)來歙薦馬援為隴西
太守(郡國志隴西郡在雒陽/西二千二百二十里)擊先零羌大破之　公孫
述以王元為將軍使與領軍環安拒河池(姓譜環姓也/楚環列尹之)
(後又楚有賢者環淵/河池縣屬武都郡)六月來歙與蓋延等進攻元安大
破之遂克下辨(辨皮/莧翻)乗勝遂進蜀人大懼使刺客刺歙
未殊(未殊謂未絶也/客刺七亦翻)馳召蓋延延見歙因伏悲哀不能
仰視歙叱延曰虎牙何敢然(延為虎牙大將軍/故以虎牙稱之)今使者
中刺客無以報國(中竹仲/翻下同)故呼巨卿欲相屬以軍事(蓋/延)
(字巨卿屬/之欲翻)而反效兒女子涕泣乎刃雖在身不能勒兵
斬公邪延牧淚強起受所誡(強其/兩翻)歙自書表曰臣夜人
定後(日入而羣動息故/甲夜謂之人定)為何人所賊傷中臣要害(何人/謂不)
(知何/人也)臣不敢自惜誠恨奉職不稱以為朝廷羞(稱尺/證翻)夫
理國以得賢為本太中大夫段襄骨鯁可任(賢曰骨鯁/謂正直也)
(説文曰鯁魚骨也/食骨留咽中為鯁)願陛下裁察又臣兄弟不肖終恐被
罪陛下哀憐數賜教督(被皮義翻/數所角翻)投筆抽刃而絶(凡為/人所)
(刺者刃在身猶未/死抽刃則氣絶矣)帝聞大驚省書攬涕(省悉/景翻)以揚武將
軍馬成守中郎將代之歙䘮還洛陽乗輿縞素臨弔送
葬(乗䋲/證翻)趙王良從帝送歙䘮還入夏城門(雒陽十二城/門夏門位在)
(亥/)與中郎將張邯爭道叱邯旋車又詰責門候(百官志/城門校)
(尉掌雒陽十二城門毎/門候一人邯下甘翻)使前走數千歩司𨽻校尉鮑永
劾奏良無藩臣禮大不敬良尊戚貴重而永劾之(劾户/槩翻)
(又戸/得翻)朝廷肅然永辟扶風鮑恢為都官從事(百官志司/𨽻校尉從)
(事吏十二人都官從事主察舉百官犯法者/蔡質漢儀曰都官主雒陽朝㑹與三府掾同)恢亦抗直
不避彊禦帝嘗曰貴戚且歛手以避二鮑永行縣到霸
陵(司𨽻校尉主三河三輔𢎞農/霸陵縣屬京兆行下孟翻)路經更始墓下拜哭盡
哀而去西至扶風椎牛上茍諫冢(茍諫保䕶鮑永事見/三十六卷更始二年)
(上時/掌翻)帝聞之意不平問公卿曰奉使如此何如(武帝置/十三州)
(刺史皆部使者也司𨽻今出/所部故言奉使使疏吏翻)太中大夫張湛對曰仁者
行之宗忠者義之主也仁不遺舊忠不忘君行之髙者
也(行下/孟翻)帝意乃釋　帝自將征公孫述秋七月次長安
　公孫述使其將延岑呂鮪王元公孫恢悉兵拒廣漢
及資中(廣漢縣屬廣漢郡賢曰資中縣名屬犍為郡其/地在今資州資陽縣宋白曰資州諸縣皆漢資)
(中地磐石縣資州治/所漢資中故城也)又遣將侯丹率二萬餘人拒黄石
(賢曰即黄石灘也水經注曰江水自涪陵東出百里而/屇于黄石在今涪州涪陵縣杜佑曰今謂之横石灘)
岑彭使臧宮將降卒五萬從涪水上平曲拒延岑(涪音/浮杜)
(佑音符水經涪水出廣漢屬國剛氏道徼外東南流逕/涪縣北又東南逕綿竹縣北即臧宫遡涪至平陽鄉之)
(地涪水又東南與建始水合水發平洛郡西溪/西南流屈而東西流意此即平曲也上時掌翻)自分兵
浮江下還江州泝都江而上(賢曰都江成都江也宋白/曰郫江一名都江一名成)
(都/江)襲擊侯丹大破之因晨夜倍道兼行二千餘里徑拔
武陽(賢曰武陽縣屬犍為郡故城在今隆州隆山縣東/也又曰故城在今眉州劉昫曰唐陵州仁夀縣漢)
(武陽縣地或曰今眉州眉山彭山縣本漢武陽/縣地杜佑曰漢武陽縣故城在嘉州綏山縣東)使精騎
馳擊廣都去成都數十里(賢曰廣都縣名屬蜀郡故城/在今益州成都縣東南宋白)
(曰蜀志漢元朔二年置廣都縣隋仁夀元年避煬帝諱/改為雙流唐龍朔三年析雙流縣又置廣都縣於舊縣)
(南一十/二里)埶若風雨所至皆犇散初述聞漢兵在平曲故
遣大兵逆之及彭至武陽繞出延岑軍後蜀地震駭述
大驚以杖擊地曰是何神也延岑盛兵於沅水(帝紀作/沈水此)
(作沅承臧宫傳之誤也賢曰水經註曰沈水出廣漢縣/下入涪水本或作況水及沅水者並非余據今潼川府)
(通泉縣北/有沉水)臧宫衆多食少轉輸不至降者皆欲散畔郡
邑復更保聚觀望成敗(復扶/又翻)宫欲引還恐為(音去/聲)所反
(賢曰反/音翻)㑹帝遣謁者將兵詣岑彭有馬七百匹宫矯制
取以自益晨夜進兵多張旗幟登山鼓譟右歩左騎(幟/昌)
(志翻騎/竒寄翻)挾船而引呼聲動山谷岑不意漢軍卒至(呼火/故翻)
(卒讀/曰猝)登山望之大震恐宫因縱擊大破之斬首溺死者
萬餘人水為之濁(為于/偽翻)延岑犇成都其衆悉降(降户/江翻)盡
獲其兵馬珍寳自是乗勝追北(賢曰人好陽而惡隂北/方幽隂之地故軍敗者)
(皆謂之北史記樂書曰北者敗/也近代音北為背失其指矣)降者以十萬數軍至陽
鄉(臧宫傳作平陽郷此逸平字水經註曰臧宫泝涪至/平陽公孫述將王元降遂拔綿竹涪水經綿竹縣北)
(則平陽郷當/在綿竹縣界)王元舉衆降帝與公孫述書陳言禍福示
以丹青之信述省書太息以示所親太常常少光禄勲
張隆皆勸述曰廢興命也豈有降天子哉左右莫敢復
言少隆皆以憂死(省悉景翻少詩/照翻復扶又翻)　帝還自長安　冬
十月公孫述使刺客詐為亡奴降岑彭夜刺殺彭(刺殺/之刺)
(七亦/翻)太中大夫監軍鄭興領其營以俟吳漢至而授之
彭持軍整齊秋豪無犯卭榖王任貴聞彭威信數千里
遣使迎降(任貴降述事見四十卷/元年卭渠恭翻任音壬)㑹彭已被害(被皮/義翻)帝
盡以任貴所獻賜彭妻子蜀人為立廟祠之(為于/偽翻)　馬
成等破河池遂平武都(郡國志武都郡在雒/陽西一千九百里)先零諸種
羌數萬人屯聚㓂鈔拒浩亹隘(零音憐種章勇翻鈔/楚交翻浩亹音告門)成
與馬援深入討擊大破之徙降羌置天水隴西扶風是
時朝臣以金城破羌之西(破羌縣屬金城郡賢曰故城/在今鄯州湟水縣西宋白曰)
(湟水縣本漢破羌縣地後魏得羌/地於此置西都縣隋改為湟水)塗逺多㓂議欲棄之
馬援上言破羌以西城多堅牢易可依固(易以/䜴翻)其田土
肥壤(賢曰無/塊曰壤)灌漑流通如令羌在湟中則為害不休不
可棄也帝從之民歸者三千餘口援為置長吏繕城郭
(為于偽翻/長知兩翻)起塢候(字林曰塢小障也/字或作嗚一古翻)開溝洫(洫況/域翻)勸以
耕牧郡中樂業(樂音/洛)又招撫塞外氐羌皆來降附援奏
復其侯王君長帝悉從之乃罷馬成軍　十二月呉漢
自夷陵將三萬人泝江而上伐公孫述(上時/掌翻)郭伋為并
州牧過京師(過古/禾翻)帝問以得失伋曰選補衆職當簡天
下賢俊不宜專用南陽人是時在位多鄉曲故舊故伋
言及之
　
　
　
　
　
　
　
　資治通鑑卷四十二
