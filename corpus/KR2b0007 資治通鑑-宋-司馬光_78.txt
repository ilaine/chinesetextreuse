
　資治通鑑卷七十七　　　宋　司馬光　撰
　　　　　　　　　　　　　　胡三省　音註
　魏紀九(起柔兆困敦盡重/光大荒落凡六年)
　　高貴鄉公下
甘露元年(是年六/月改元)春正月漢姜維進位大将軍　二月
丙辰帝宴羣臣於太極東堂與諸儒論夏少康漢高祖
優劣以少康為優(帝謂少康生於滅亡之後降為諸侯/之𨽻能布其徳而兆其謀卒滅過戈)
(克復禹績祀夏配天不失舊物非至徳𢎞仁豈濟斯勛/漢祖因土崩之埶杖一時之權專任智力以成功業行)
(事動靜多違聖檢為人子則數危其親為人君則囚繫/賢相為人父則不能衛子身没之後社稷幾傾若與少)
(康易時而處未必能復大禹之績嗚呼帝固有志於少/康矣然而不能殱澆豷而身死人手者不能布其德而)
(兆其謀也予觀帝之所以論二君優劣書生之譚耳/未能如石勒辭氣之雄爽也夏戶雅翻少詩沼翻)
夏四月賜大将軍昭衮冕之服赤舄副焉(九錫之/漸也)　丙
辰帝幸太學與諸儒論書易及禮諸儒莫能及(時帝與/博士淳)
(于俊論易庾峻論書馬照論禮記考其難疑答問/不過擿抉經義及王鄭之異同耳非人君之學也)帝嘗
與中䕶軍司馬望侍中王沈散騎常侍裴秀黄門侍郎
鍾會等講宴於東堂并屬文論(沈持林翻散悉亶翻/騎竒寄翻屬之欲翻)特
加禮異謂秀為儒林丈人沈為文籍先生帝性急請召
欲速以望職在外特給追鋒車虎賁五人(望為中䕶軍/其職在外傅)
(子曰追鋒車施通幰遽則乗之令虎賁五人舁之也晉/志曰追鋒車去小平葢加通幰如軺車駕二馬追鋒之)
(名取其迅速也施於戎陳/之間是為傳乘賁音奔)每有集會輙犇馳而至秀濳
之子也(裴潜事武帝/守代郡著名)　六月丙午改元(盖以甘露䧏/而改元也)
姜維在鍾提議者多以為維力已竭未能更出安西将
軍鄧艾曰洮西之敗(見上卷/上年)非小失也士卒彫殘倉廪
空虛百姓流離今以策言之彼有乘勝之埶我有虚弱
之實一也彼上下相習五兵犀利(管子曰蚩尤受盧山/之金而作五兵孔頴)
(逹曰歩卒之五兵謂弓矢一殳二矛三戈四㦸五也鄭/司農所謂戈矛㦸酋矛夷矛車之五兵也犀堅也古以)
(犀兕為甲故/謂堅為犀)我将易兵新器仗未復二也(将易艾自謂/初代王經也)
(兵新謂遣還洮西敗卒/更差軍守也将即亮翻)彼以船行吾以陸軍勞逸不同
三也(言蜀船自涪戍白水可以上沮水由沮水入武都/下辨自此而西北水路漸峻陿小舟猶可入也魏)
(軍度隴而/西皆陸行)狄道隴西南安祁山各當有守彼専為一我
分為四四也從南安隴西因食羌榖若趣祁山(趣七喻/翻下同)
熟麥千頃為之外倉賊有黠計其來必矣(黠下八翻/桀黠也)秋
七月姜維復率衆出祁山(復扶/又翻)聞鄧艾已有備乃回從
董亭趣南安(水經注董亭在南安郡西南/谷水歴其下東北注于渭)艾據武城山
以拒之(水經注渭水過獂道南獂道南安郡治也又東/逕武城縣西武城川水入焉盖以山名縣也酈)
(道元後魏人武城縣必後魏所立/而魏収地形志無之葢廢省也)維與艾爭險不克其
夜渡渭東行緣山趣上邽艾與戰於叚谷(水經注上邽/之南有叚溪)
(水水出西南馬門溪東北流合籍水杜/佑曰秦州上邽縣有叚谷水趣七喻翻)大破之以艾為
鎭西将軍都督隴右諸軍事維與其鎭西大将軍胡濟
期會上邽濟失期不至故敗士卒星散死者甚衆(言士/卒迸)
(散如星不能/收拾成隊伍)蜀人由是怨維維上書謝求自貶黜乃以
衛将軍行大将軍事　八月庚午詔司馬昭加號大都
督奏事不名假黄鉞癸酉以太尉司馬孚為太傅　九
月以司徒高柔為太尉　文欽說吳人以伐魏之利(説/輸)
(芮/翻)孫峻使欽與驃騎将軍吕據(驃匹/妙翻)及車騎将軍劉纂
鎮南将軍朱異前将軍唐咨自江都入淮泗(江都縣屬/廣陵郡此)
(自邗溝入淮/自淮入泗也)以圖青徐(魏青州統齊濟南樂安城陽東/萊徐州統下邳彭城東海琅邪)
(東莞東安廣陵臨淮晉志曰周禮曰正東曰青州葢取/土居少陽其色為青徐州取舒緩之義或云因徐丘以)
(立/名)峻餞之於石頭遇暴疾以後事付從父弟偏将軍綝
(從才用翻/綝丑林翻)丁亥峻卒呉人以綝為侍中武衛将軍都督
中外諸軍事召吕據等還(還從宣翻/又如字)　己丑吳大司馬
吕岱卒年九十六始岱親近吳郡徐原慷慨有才志岱
知其可成賜巾褠(釋名巾謹也二十成人士冠庶人巾/言當自謹修於四教褠單衣漢魏以)
(來士庶以為禮/服褠古侯翻)與共言論後遂薦㧞官至侍御史原性
忠壮好直言(好呼/到翻)岱時有得失原輙諫爭(爭讀/曰諍)又公論
之(公然於衆中/論其得失)人或以告岱岱歎曰是我所以貴德淵
者也(徐原字/德淵)及原死岱哭之甚哀曰徐德淵吕岱之益
友(論語孔子曰益者三/友友直友諒友多聞)今不幸(論語曰不幸/短命死矣)岱復於何
聞過(復扶/又翻)談者美之　吕據聞孫綝代孫峻輔政大怒
與諸督将連名共表薦滕𦙍為丞相(将即/亮翻)綝更以𦙍為
大司馬代吕岱駐武昌據引兵還使人報𦙍欲共廢綝
冬十月綝遣從兄憲将兵逆據於江都使中使敕文欽
劉纂唐咨等共擊取據又遣侍中左将軍華融中書丞
丁晏(魏晉之制中書無丞/此吳所置華戶化翻)告喻𦙍宜速去意(言宜速徃/武昌否則)
(且有/誅罰)𦙍自以禍及因留融晏勒兵自衛召典軍楊崇将
軍孫咨(楊崇葢𦙍/帳下典軍)告以綝為亂迫融等使有書難綝(有/者)
(對無之稱於此則文義不為通通鑑既因/三國志舊文今亦不欲輕改難乃旦翻)綝不聼表言
𦙍反許将軍劉丞以封爵使率兵騎攻圍𦙍𦙍又刼融
等使詐為詔發兵融等不從皆殺之或勸𦙍引兵至蒼
龍門(蒼龍門吳建業/宫之東門也)将士見公出必委綝就公(委弃/也)時
夜已半𦙍恃與據期又難舉兵向宫乃約令部曲(約勒/而號)
(令/之)説吕侯兵已在近道故皆為𦙍盡死無離㪚者(為于/偽翻)
𦙍顔色不變談笑如常時大風比曉據不至(比必/寐翻)綝兵
大會遂殺𦙍及将士數十人夷𦙍三族己酉大赦改元
太平或勸吕據犇魏者據曰吾耻為叛臣遂自殺(據父/範佐)
(孫策以造吳故耻為/叛臣自殺以明節)　以司空鄭冲為司徒左僕射盧
毓為司空(晉志曰尚書僕射漢本置一人至漢獻帝建/安四年以執金吾榮郃為尚書左僕射僕射)
(分置左右葢自此始經魏至晉迄于江左省置無常置/二則為左右僕射或不兩置但曰尚書僕射今闕則左)
(為省主若左右並闕則置尚/書僕射以主省事毓余六翻)毓固讓驃騎将軍王昶光
禄大夫王觀司𨽻校尉琅邪王祥詔不許祥性至孝繼
母朱氏遇之無道祥愈恭謹朱氏子覽年數嵗每見祥
被楚撻(楚荆也撻擊/也被皮義翻)輙涕泣抱持母母以非理使祥覽
輒與祥俱往及長娶妻(長知/兩翻)母虐使祥妻覽妻亦趨而
共之母患之為之少止(為于/偽翻)祥漸有時譽母深疾之密
使酖祥覽知之逕起取酒祥爭而不與母遽奪反之(漢/書)
(齊悼惠王𫝊奪反孝/惠巵師古曰反音幡)自後母賜祥饌(饌雛戀翻/又雛睆翻)覽輒先
甞母懼覽致斃遂止漢末遭亂祥隱居三十餘年不應
州郡之命母終毁瘁(瘁秦醉翻/病勞也)杖而後起徐州刺史吕
䖍檄為别駕委以州事州界清靜政化大行時人歌之
曰海沂之康實賴王祥(徐州之地東際海西/北距泗沂故曰海沂)邦國不空
别駕之功　十一月吳孫綝遷大将軍綝負貴倨傲多
行無禮峻從弟憲嘗與誅諸葛恪(與讀/曰預)峻厚遇之官至
右将軍無難督平九官事(九官即九卿也魏明帝太和/二年呉主還建業留尚書九)
(官于/武昌)綝遇憲薄於峻時憲怒與将軍王惇謀殺綝事泄
綝殺惇憲服藥死
二年春三月大梁成侯盧毓卒　夏四月吳主臨正殿
大赦始親政事孫綝表奏多見難問(難乃/旦翻)又科兵子弟
十八已下十五以上三千餘人(科程也程其長短小大/也或曰科當作料音聊)
(量度/也)選大将子弟年少有勇力者使将之(少詩照翻/将即亮翻)日
於苑中教習曰吾立此軍欲與之俱長(長丁丈翻/今知兩翻)又數
出中書視大帝時舊事問左右侍臣曰先帝數有特制
(特制謂特出上意以手/詔宣行也數所角翻)今大将軍問事(問事猶言奏事/不言奏者自卑)
(挹之/意)但令我書可邪(書可畫/可也)嘗食生梅使黄門至中藏
取蜜(中藏中藏府也掌幣帛金銀諸/貨物蜜蜂糖也藏徂浪翻下同)蜜中有䑕矢召問
藏吏藏吏叩頭吳主曰黄門從爾求蜜邪吏曰向求(謂/向)
(者嘗求/蜜也)實不敢與黄門不服吳主令破䑕矢矢中燥因
大笑謂左右曰若矢先在蜜中中外當俱濕今外濕裏
燥此必黄門所為也詰之果服(詰去/吉翻)左右莫不驚悚
征東大将軍諸葛誕素與夏侯𤣥鄧颺等友善𤣥等死
(𤣥死見上卷正元元年颺死見七十五卷/邵陵厲公嘉平元年颺余章翻又余亮翻)王凌毋丘儉
相繼誅滅(王凌死見七十五卷嘉平三年/毋丘儉死見上卷正元二年)誕内不自安
乃傾帑藏振施(帑它郎翻/施式智翻)曲赦有罪以收衆心畜養揚
州輕俠數千人以為死士(畜許/六翻)因吳人欲向徐堨(徐堨/即徐)
(塘在東關之/東堨烏葛翻)請十萬衆以守壽春又求臨淮築城以備
吳寇司馬昭初秉政長史賈充請遣叅佐慰勞四征(魏/置)
(征東将軍屯淮南征南将軍屯襄沔以備吳征西将軍/屯關隴以備蜀征北将軍屯幽并以備鮮卑皆授以重)
(兵司馬昭初當國故充請慰/勞以觀其志趣勞力到翻)且觀其志昭遣充至淮南
充見誕論説時事因曰洛中諸賢皆願禪代君以為如
何誕厲聲曰卿非賈豫州子乎(充父逵先為豫/州而卒故稱之)世受魏
恩豈可欲以社稷輸人乎若洛中有難(難乃/旦翻)吾當死之
充黙然還言於昭曰諸葛誕再在揚州(誕先督揚州東/關之敗改督豫)
(州毋丘儉既/死復督揚州)得士衆心今召之必不來然反疾而禍小
不召則反遲而禍大不如召之昭從之甲子詔以誕為
司空召赴京師誕得詔書愈恐疑揚州刺史樂綝間已
遂殺綝(征東将軍與揚州刺史同治壽春魏四征之任/率以其州刺史為儲帥故誕疑綝間已間古莧)
(翻/)斂淮南及淮北郡縣屯田口十餘萬官兵(魏郡縣皆/置屯田凡)
(屯田口悉/官兵也)揚州新附勝兵者四五萬人(勝音/升)聚榖足一
年食為閉門自守之計遣長史吳綱将少子靚至吳(将/如)
(字少詩沼翻靚疾/郢翻又疾正翻)稱臣請救并請以牙門子弟為質(牙/門)
(諸将之子弟/也質音致)　吳滕𦙍吕據之妻皆夏口督孫壹之妹
也(壹孫奐庶子/也夏戶雅翻)六月孫綝使鎭南将軍朱異自虎林将
兵襲壹異至武昌壹将部曲來犇乙已詔拜壹車騎将
軍交州牧封吳侯開府辟召儀同三司衮冕赤舄事從
豐厚(崇異孫壹者/以招攜貳也)　司馬昭奉帝及太后討諸葛誕(昭/若)
(自行恐後有挾兩宫為/變者故奉之以討誕)吳綱至吳吳人大喜使将軍全
懌全端唐咨王祚将三萬衆與文欽同救誕以誕為左
都䕶假節大司徒驃騎将軍青州牧封壽春侯懌琮之
子端其從子也六月甲子車駕次項司馬昭督諸軍二
十六萬進屯丘頭(是役也司馬昭改丘頭曰武丘/以旌武功武丘唐為沈丘縣)以鎭
南将軍王基行鎭東将軍都督揚豫諸軍事與安東将
軍陳騫等圍壽春基始至圍城未合文欽全懌等從城
東北因山乘險得将其衆突入城(壽春城外他無山唯/城北有八公山耳)
昭敕基歛軍堅壁基累求進討㑹吳朱異率三萬人進
屯安豐為文欽外埶(安豐縣漢屬廬江郡魏分屬安豐/郡今安豐縣在壽春南八十里)
詔基引諸軍轉據北山基謂諸将曰今圍壘轉固兵馬
向集但當精修守備以待越逸而更移兵守險使得放
縱雖有智者不能善其後矣遂守便宜上疏曰今與賊
家對敵當不動如山若遷移依險人心揺蕩於埶大損
諸軍並據深溝高壘衆心皆定不可傾動此御兵之要
也書奏報聼(報基聼行其策時帝在軍故諸軍節度/皆禀詔指而裁其可否者實司馬昭也)於
是基等四靣合圍表裏再重(重直/龍翻)塹壘甚峻文欽等數
出犯圍(數所/角翻)逆擊走之司馬昭又使奮武将軍監青州
諸軍事石苞(監古/銜翻)督兖州刺史州泰徐州刺史胡質簡
鋭卒為游軍以備外宼泰擊破朱異於陽淵(水經注決/水出廬江)
(雩婁縣北過安豐縣東又北右㑹陽泉水水西有陽泉/縣故城故陽泉鄉也漢靈帝封黄琬為侯國决水又北)
(入于/淮)異走泰追之殺傷二千人秋七月吳大将軍綝大
發兵出屯鑊里(後吳主責孫綝以留湖中不上/岸一歩則鑊里當在巢縣界)復遣朱
異帥将軍丁奉黎斐等五人前解壽春之圍(復扶又翻/帥讀曰率)
異留輜重於都陸(水經注博鄉縣王莽改曰楊陸泄水/出焉北過芍陂又西北入于淮意者)
(都陸即楊陸歟又據晉紀/都陸在黎漿南重直用翻)進屯黎漿(水經注芍陂瀆水/東注黎漿水水東)
(逕黎漿亭南又東注/肥水謂之黎漿水口)石苞州泰又擊破之太山太守胡
烈以竒兵五千襲都陸盡焚異資粮異将餘兵食葛葉
走歸孫綝綝使異更死戰異以士卒乏食不從綝命綝
怒九月己巳綝斬異於鑊里辛未引兵還建業(壽春之/圍已固)
(雖使周瑜吕䝉陸遜復生不能解也若綝能舉荆揚之/衆出襄陽以向宛洛壽春城下之兵必分歸以自救諸)
(葛誕文欽等於此時/决圍力戰猶庶幾焉)綝既不能㧞出諸葛誕而䘮敗士
衆(䘮息浪翻/敗補邁翻)自戮名将由是吳人莫不怨之(為後吳誅/孫綝張本)
司馬昭曰異不得至壽春而吳人殺之非其罪也欲以
謝壽春而堅誕意使其猶望救耳今當堅圍備其越逸
而多方以誤之乃縱反閒(閒古/莧翻)揚言吳救方至大軍乏
食分遣羸􁀣就榖淮北埶不能乆誕等益寛恣食俄而
城中乏糧外救不至将軍蒋班焦彞皆誕腹心謀主也
言於誕曰朱異等以大衆來而不能進孫綝殺異而歸
江東外以發兵為名内實坐須成敗(須待/也)今宜及衆心
尚固士卒思用并力决死攻其一靣雖不能盡克猶有
可全者空坐守死無為也(言不若决死而求生/無為坐守而待斃)文欽曰
公今舉十餘萬之衆歸命於吳而欽與全端等皆同居
死地父兄子弟盡在江表就孫綝不欲來主上及其親
戚豈肻聼乎且中國無嵗無事軍民並疲今守我一年
内變将起奈何舍此(舍讀/曰捨)欲乘危徼倖乎(徼堅/堯翻)班彝固
勸之欽怒誕欲殺班彞二人懼十一月弃誕踰城來降
全懌兄子輝儀在建業(輝儀懌兄全緒之/二子輝一作禕)與其家内爭
訟攜其母将部曲數十家來奔于是懌與兄子靖及全
端弟翩緝皆将兵在壽春城中司馬昭用黄門侍郎鍾
㑹䇿密為輝儀作書(為于/偽翻)使輝儀所親信齎入城告懌
等説吳中怒懌等不能㧞壽春(言不能㧞壽春/之衆於重圍也)欲盡誅
諸将家故逃來歸命十二月懌等帥其衆數千人開門
出降(帥讀曰率/降戶江翻)城中震懼不知所為詔拜懌平東将軍
封臨湘侯端等封拜各有差　漢姜維聞魏分關中兵
以赴淮南欲乘虚向秦川(秦地四塞以為固渭水貫其/中渭川左右沃壤千里世謂)
(之秦/川)率數萬人出駱谷至沈嶺時長城積榖甚多而守
兵少征西将軍都督雍凉諸軍事司馬望(雍於/用翻)及安西
将軍鄧艾進兵據之以拒維維壁於芒水(水經注駱谷/水出郿塢東)
(南山駱谷北流逕長城西又北流注于渭渭水又東芒/水從南來注之水出南山芒谷北逕盩厔縣竹圃中又)
(北流注于渭予按駱谷在今洋州/眞符縣屈回八十里凡八十四盤)數挑戰(數所角翻/挑徒了翻)望
艾不應是時維數出兵蜀人愁苦中散大夫譙周作仇
國論以諷之(續漢志曰中散大夫秩六百石漢官曰秩/比二千石胡廣曰光禄大夫本為中大夫)
(武帝元狩五年置諫大夫為光禄大夫世祖中興以為/諫議大夫又有太中中散大夫此四等於古者為天子)
(之下大夫視/列國之上卿)曰或問徃古能以弱勝彊者其術如何曰
吾聞之處大無患者常多慢處小有憂者常思善(處昌/吕翻)
多慢則生亂思善則生治理之常也故周文養民以少
取多句踐䘏衆以弱斃彊此其術也(文王治岐由方百/里起三分天下冇)
(其二所謂以少取多也句踐歸越弔死問/􁀣十年生聚十年教訓以弱越斃强吳)或曰曩者項
彊漢弱相與戰爭項羽與漢約分鴻溝各歸息民張良
以為民志已定則難動也率兵追羽終斃項氏(事見十/卷漢高)
(帝四/年)豈必由文王之事乎曰當商周之際王侯世尊(言/世)
(世居/尊位)君臣乆固民習所専(民習見君臣之分/明故専于戴上)深根者難
㧞據固者難遷當此之時雖漢祖安能杖劔鞭馬而取
天下乎及秦罷侯置守之後(謂罷列國諸侯分置/三十六郡郡置守也)民疲
秦役天下土崩或嵗易主或月易公鳥驚獸駭莫知所
從於是豪彊並爭虎裂狼分疾摶者獲多遲後者見吞
今我與彼皆傳國易世矣既非秦末鼎沸之時實有六
國並據之埶故可為文王難為漢祖夫民之疲勞則騷
擾之兆生上慢下暴則瓦解之形起諺曰射幸數跌不
如審發(跌差也射數差而不中不如審而後發/也書曰若虞機張徃省括于度則釋)是故智
者不為小利移目不為意似改歩(孔頴逹曰舉足謂/之歩為于偽翻)時
可而後動數合而後舉故湯武之師不再戰而克(湯伐/桀鳴)
(條一戰而革夏命武王伐/紂一戎衣而天下大定)誠重民勞而度時審也(度徒/洛翻)
如遂極武黷征(征伐不欲/數數則黷)土崩埶生不幸遇難(難乃/旦翻)雖
有智者将不能謀之矣(姜維以數戰亡蜀/卒如譙周之言)
三年春正月文欽謂諸葛誕曰蒋班焦彛謂我不能出
而走全端全懌又率衆逆降(逆迎也降/戶江翻)此敵無備之時
也可以戰矣誕及唐咨等皆以為然遂大為攻具晝夜
五六日攻南圍欲决圍而出圍上諸軍臨高發石車火
箭(石車即砲車/也車昌遮翻)逆燒破其攻具矢石雨下死傷蔽地血
流盈壍(壍七/豔翻)復還城城内食轉竭出降者數萬口欽欲
盡出北方人省食與吳人堅守誕不聼由是爭恨欽素
與誕有隙徒以計合事急愈相疑(言誕欽初以詭計茍/合事急愈相猜疑)
欽見誕計事誕遂殺欽欽子鴦虎将兵在小城中(鴦虎/欽二)
(子也時壽春/葢别有小城)聞欽死勒兵赴之衆不為用遂單走踰城
出自歸於司馬昭軍吏請誅之昭曰欽之罪不容誅其
子固應就戮然鴦虎以窮歸命且城未㧞殺之是堅其
心也乃赦鴦虎使将數百騎廵城呼曰(呼火/故翻)文欽之子
猶不見殺其餘何懼又表鴦虎皆為将軍賜爵闗内侯
城内皆喜且日益饑困司馬昭身自臨圍見城上持弓
者不發曰可攻矣(知其衆無拒/守之心也)乃四面進軍同時鼓譟
登城二月乙酉克之誕窘急單馬将其麾下突小城欲
出司馬胡奮部兵擊斬之夷其三族誕麾下數百人皆
拱手為列不降每斬一人輙降之(降戶江/翻下同)卒不變以至
於盡(史言諸葛誕得人心人䝉/其恩而為之死卒子恤翻)吳将于詮曰(詮且/緣翻)大丈
夫受命其主以兵救人既不能克又束手於敵吾弗取
也乃免胄冒陳而死(陳讀/曰陣)唐咨王祚等皆降(唐咨本魏/人降吳見)
(七十卷文帝/黄初六年)吳兵萬衆器仗山積司馬昭初圍壽春王
基石苞等皆欲急攻之昭以為壽春城固而衆多攻之
必力屈若有外㓂表裏受敵此危道也今三叛相聚於
孤城之中(三叛謂諸葛誕/文欽唐咨也)天其或者使同就戮吾當以
全䇿縻之但堅守三靣若吳賊陸道而來軍糧必少吾
以游兵輕騎絕其轉輸可不戰而破也吳賊破欽等必
成禽矣乃命諸軍案甲而守之卒不煩攻而破(卒子/恤翻)議
者又以為淮南仍為叛逆(仍相/因也)吳兵室家在江南不可
縱宜悉坑之昭曰古之用兵全國為上戮其元惡而已
(言全其國之人民止戮其君/所謂誅其君而弔其民也)吳兵就得亡還適可以示
中國之大度耳一無所殺分布三河近郡以安處之(河/南)
(都也河東河内皆/近京師處昌吕翻)拜唐咨安遠将軍其餘禆将咸假位
號衆皆悦服其淮南将士吏民為誕所脅略者皆赦之
聼文鴦兄弟收歛父䘮給其車牛致葬舊墓(文欽譙人/也舊墓在)
(焉歛力/贍翻)昭遺王基書曰(遺于/季翻)初議者云云求移者甚衆
(謂前詔諸軍/轉據北山)時未臨履亦謂宜然(臨履謂親臨其地而/履行營壘處所也)
将軍深筭利害獨秉固志上違詔命下拒衆議終至制
敵禽賊雖古人所述不是過也昭欲遣諸軍輕兵深入
招迎唐咨等子弟因釁有滅吳之埶王基諫曰昔諸葛
恪乘東關之勝竭江表之兵以圍新城城既不㧞而衆
死者大半(事見上卷邵陵/厲公嘉平五年)姜維因洮西之利輕兵深入
糧餉不繼軍復上邽(謂叚谷/之敗也)夫大㨗之後上下輕敵輕
敵則慮難不深(難乃/旦翻)今賊新敗於外又内患未弭(謂孫/綝君)
(臣相/猜)是其修備設慮之時也且兵出踰年人有歸志今
俘馘十萬罪人斯得(謂禽諸葛誕也書曰周公/居東二年則罪人斯得)自歴代
征伐未有全兵獨克如今之盛者也武皇帝克袁紹於
官渡自以所獲已多不復追犇(復扶/又翻)懼挫威也(事見六/十三卷)
(漢獻帝建/安五年)昭乃止以基為征東将軍都督揚州諸軍事
進封東武侯
　習鑿齒曰君子謂司馬大将軍於是役也可謂能以
　德攻矣(左傳晉文公城濮之勝君子/謂晉於是役也能以德攻)夫建業者異道
　各有所尚而不能兼并也故窮武之雄斃于不仁(如/夫)
　(差智/伯也)存義之國䘮於懦退(如宋襄公是/也䘮息浪翻)今一征而禽
　三叛大虜吳衆席卷淮浦俘馘十萬(生虜為俘截耳/為馘古者戰勝)
　(馘所格之左/耳而獻之)可謂壮矣而未及安坐賞王基之功種
　惠吳人結異類之情(書曰臯陶邁種德孔安國注曰/種布也夫種則有穫種惠於呉)
　(人使歸心中國以成他日混/一之功如種藝之有秋也)寵鴦葬欽忘疇㫺之隙
　不咎誕衆使揚土懐愧功高而人樂其成業廣而敵
　懐其德(樂音/洛)武昭既敷文算又洽推是道也天下其
　孰能當之哉(鑿齒晉人其辭/盖有溢羙者)
司馬昭之克壽春鍾㑹謀畫居多昭親待日隆委以腹
心之任時人比之子房(比之張/良也)　漢姜維聞諸葛誕死
復還成都復拜大将軍(維以叚谷之敗/貶行大将軍事)　夏五月詔以
司馬昭為相國(漢書百官表曰相國丞相皆秦官又按/蕭何傳何自丞相拜相國則相國尊於)
(丞/相)封晉公食邑八郡(晉書帝記曰以并州之太原上黨/西河樂平新興雁門司州之河東)
(平陽凡八郡/封為晉公)加九錫昭前後九讓乃止　秋七月吳主
封故齊王奮為章安侯(奮徙章安見上卷邵/陵厲公嘉平五年)　八月以
驃騎将軍王昶為司空(昶音丑/兩翻)　詔以關内侯王祥為
三老鄭小同為五更帝率羣臣詣太學行養老乞言之
禮(記曰凡養老五帝憲三王又乞言五帝憲養氣體而/不乞言有善則記之以為惇史三王亦憲既養老而)
(後乞言亦㣲其禮皆有惇史鄭𤣥注曰憲法也養之為/法其德行三王又從之求善言可施行也惇史惇厚者)
(也㣲其禮者依違/言之更音工衡翻)小同𤣥之孫也(鄭𤣥别傳曰𤣥有子/為孔融吏舉孝廉融)
(之被圍徃赴為賊所害有遺腹子以丁/夘日生而𤣥以丁夘歲生故名曰小同)　吳孫綝以吳
主親覽政事多所難問(難音乃/旦翻)甚懼返自鑊里遂稱疾
不朝(朝直/遥翻)使弟威遠将軍據入倉龍門宿衛(古倉蒼/字通用)武
衛将軍恩偏将軍幹長水校尉闓(闓音開又/苦亥翻)分屯諸營
欲以自固吳主惡之(惡音烏/路翻)乃推朱公主死意(朱公主/死見上)
(卷正元二年推尋也尋/問公主所以見殺之意)全公主懼曰我實不知皆朱據
二子熊損所白是時熊為虎林督損為外部督(吳外部/督建業)
(外營/兵)吳主皆殺之損妻即孫峻妹也綝諫不從由是益
懼吳主隂與全公主及将軍劉丞謀誅綝全后父尚為
太常衛将軍吳主謂尚子黄門侍郎紀曰孫綝專埶輕
小於孤(謂輕視之以/為㓜小也)孤前勅之使速上岸為唐咨等作
援而留湖中不上岸一歩(上時/掌翻)又委罪於朱異擅殺功
臣不先表聞築第橋南(綝葢築第於/朱雀橋南)不復朝見此為自
在無所復畏(自在謂居處自如不復知有/君上復扶又翻見賢遍翻)不可乆忍今
規取之(規圖/也)卿父作中軍都督(衛将軍/督中軍)使密嚴整士馬
孤當自出臨橋率宿衛虎騎左右無難一時圍之(吳有/左右)
(無難督督/無難營兵)作版詔勅綝所領皆解散不得舉手正爾自
當得之(正爾猶言/正如此也)卿去但當使密耳卿宣詔卿父勿令
卿母知之女人既不曉大事且綝同堂姊邂逅漏洩誤
孤非小也(邂戶廨翻/逅戶茂翻)紀承詔以告尚尚無遠慮以語紀
母母使人密語綝(語牛/倨翻)九月戊午綝夜以兵襲尚執之
遣弟恩殺劉承於蒼龍門外(劉承即/劉丞)比明遂圍宫(比必/寐翻)
吳主大怒上馬帶鞬執弓欲出(鞬居言翻/戢弓矢器)曰孤大皇帝
適子(適讀/曰嫡)在位已五年誰敢不從者侍中近臣及乳母
共牽攀止之不得出歎咤不食(咤陟/駕翻)罵全后曰爾父憒
憒(憒烏外翻類/篇曰悶也)敗我大事(敗補/邁翻)又遣呼紀紀曰臣父奉
詔不謹負上無靣目復見(復扶又/翻下同)因自殺綝使光禄勲
孟宗告太廟廢吳主為㑹稽王(吳主亮時年十/六㑹工外翻)召羣臣
議曰少帝荒病昏亂不可以處大位承宗廟(少詩沼翻/處昌呂翻)
(下/同)已告先帝廢之諸君若有不同者下異議皆震怖(怖/普)
(布/翻)曰唯将軍令綝遣中書郎李崇奪吳主璽綬(璽斯氏/翻綬音)
(受/)以吳主罪班告逺近尚書桓彛不肯署名綝怒殺之
典軍施正勸綝迎立琅邪王休綝從之(吳制中營置/左右典軍)己
未綝使宗正楷與中書郎董朝(楷以吳同姓為宗正中/書郎即晉中書侍郎之)
(職/)迎琅邪王於㑹稽(吳建興元年休徙丹陽/既又徙㑹稽㑹工外翻)遣将軍孫
耽送㑹稽王亮之國亮時年十六徙全尚於零陵尋追
殺之遷全公主於豫章冬十月戊午琅邪王行至曲阿
(杜祐曰曲阿今丹/陽郡丹陽縣界)有老公遮王叩頭曰事乆變生天下
喁喁(喁魚容翻師古曰喁喁衆/口向上也又相應和聲)是日進及布塞亭孫綝
以琅邪王未至欲入居宫中召百官㑹議皆惶怖失色
徒唯唯而已(唯以水/翻諾也)選曹郎虞汜曰明公為國伊周處
将相之任(汜音祀處/昌呂翻)擅廢立之威将上安宗廟下惠百
姓大小踴躍自以伊霍復見今迎王未至而欲入宮如
是羣下揺蕩衆聽疑惑非所以永終忠孝揚名後世也
綝不懌而止汜翻之子也綝命弟恩行丞相事率百僚
以乘輿法駕迎琅邪王於永昌亭孫恩奉上璽符(乘繩/證翻)
(上時/掌翻)王三讓乃受羣臣以次奉引(引讀/曰靷)王就乘輿百官
陪位綝以兵千人迎於半野拜於道側王下車荅拜即
日御正殿大赦改元永安(吳主休字子烈/吳主權第六子)孫綝稱艸莽
臣詣闕上書上印綬節鉞求避賢路(謂他有賢者進用/恐妨其路求引身)
(避/之)吳主引見慰諭(見賢/遍翻)下詔以綝為丞相荆州牧増邑
五縣(綝遷大将軍封永寧侯今/休以援立之功増其封邑)以恩為御史大夫衛将
軍中軍督封縣侯孫據幹闓皆拜将軍封侯又以長水
校尉張布為輔義将軍封永康侯(初休為王時布為左/右督素見信愛及即)
(位遂寵任之為布擅吳立孫皓以亡國䘮身張本宋白/曰吳赤烏八年分烏傷之上浦立永康縣屬東陽郡)
先是丹陽太守李衡數以事侵琅邪王(休徙丹陽見七/十五卷邵陵厲)
(公嘉平四年先悉薦/翻數所角翻下同)其妻習氏諫之(習姓按風俗通漢/有外黄令習一)
衡不聽琅邪王上書乞徙它郡詔徙㑹稽及琅邪王即
位李衡憂懼謂妻曰不用卿言以至於此吾欲奔魏何
如妻曰不可君本庶民耳先帝相㧞過重既數作無禮
而復逆自猜嫌(復扶/又翻)逃叛求活以此北歸何靣目見中
國人乎琅邪王素好善慕名(好呼/到翻)方欲自顯於天下終
不以私嫌殺君明矣可自囚詣獄表列前失顯求受罪
如此乃當逆見優饒(逆迎也言将優加/其官以饒益之)非但直活而已
衡從之吳主詔曰丹陽太守李衡以徃事之嫌自拘司
敗(左傳楚箴尹克黄自拘/於司敗司敗即司寇也)夫射鉤斬祛在君為君(齊桓/公與)
(公子糾爭國管仲射桓公中帶鉤子糾死桓公以管仲/為相遂覇諸侯晉獻公使寺人披伐蒲公子重耳踰垣)
(而走披斬其袪及重耳反國與披謀國/事發呂郤之謀薦趙衰守原為于偽翻)其遣衡還郡勿
令自疑又加威逺将軍授以棨㦸(果如習/氏所料)己丑吳主封
故南陽王和子皓為烏程侯(和死皓全見上卷邵/陵厲公嘉平五年)　羣
臣奏立皇后太子吳主曰朕以寡徳奉承洪業涖事日
淺恩澤未敷后妃之號嗣子之位非所急也有司固請
吳主不許孫綝奉牛酒詣吳主吳主不受齎詣左将軍
張布酒酣出怨言曰初廢少主時多勸吾自為之者吾
以陛下賢明故迎之帝非我不立今上禮見拒是與凡
臣無異當復改圖耳(上時掌翻/復扶又翻)布以告吳主(綝以布為/吳主所信)
(倚故詣之酒酣失言遂以賈/禍綝之凶愚其赤族宜矣)吳主銜之恐其有變數加
賞賜(數所/角翻)戊戍吳主詔曰大将軍掌中外諸軍事事統
煩多其加衛将軍御史大夫恩侍中與大将軍分省諸
事(分綝之/權也)或有告綝懷怨侮上欲圖反者吳主執以付
綝綝殺之由是益懼因孟宗求出屯武昌吳主許之綝
盡敕所督中營精兵萬餘人皆令装載(中營兵即中軍/也吳人謂装船)
(為装載綝欲以此兵自隨上武昌載才/再翻車船装物皆曰載詩云載輸爾載)又取武庫兵器
吳主咸令給與綝求中書兩郎典知荆州諸軍事主者
奏中書不應外出吳主特聽之其所請求一無違者将
軍魏邈説吳主曰綝居外必有變(説輸/芮翻)武衛士施朔又
告綝謀反(武衛士武/衛之士也)吳主将討綝密問輔義将軍張布
布曰左将軍丁奉雖不能吏書而計畧過人能斷大事
(斷丁/亂翻)吳主召奉告之且問以計畫奉曰丞相兄弟支黨
甚盛恐人心不同不可卒制(卒讀/曰猝)可因臘㑹有陛兵以
誅之(陛兵宿衛之兵夾殿/陛者所謂陛㦸之士)吳主從之十二月丁夘建業
中謡言明㑹有變(明㑹明日臘㑹也吳/以土徳王用辰臘)綝聞之不悦夜
大風發屋揚沙綝益懼戊辰臘㑹稱疾不至吳主彊起
之(彊其/兩翻)使者十餘輩綝不得已将入衆止焉綝曰國家
屢有命不可辭可豫整兵令府内起火因是可得速還
遂入尋而火起(尋繼/時也)綝求出吳主曰外兵自多不足煩
丞相也綝起離席(離力/智翻)奉布目左右縛之綝叩頭曰願
徙交州吳主曰卿何不徙滕𦙍呂據於交州乎綝復曰
(復扶/又翻)願没為官奴吳主曰卿何不以𦙍據為奴乎(𦙍據/死見)
(上甘露/元年)遂斬之以綝首令其衆曰諸與綝同謀者皆赦
之放仗者五千人孫闓乘船欲降此追殺之(闓音開又/可亥翻綝)
(之諸弟據恩幹葢已就誅/獨闓走欲投北降户江翻)夷綝三族發孫峻棺取其印
綬斵其木而埋之(古者棺椁厚薄皆有/度斵而薄之以示貶)己巳吳主以張
布為中軍督改葬諸葛恪滕𦙍呂據等其罹恪等事逺
徙者一切召還朝臣有乞為諸葛恪立碑者(為于/偽翻)吳主
詔曰盛夏出軍士卒傷損無尺寸之功不可謂能受託
孤之任死於豎子之手不可謂智遂寑(恪死見上卷/嘉平五年)
初漢昭烈留魏延鎮漢中(事見六十八卷漢獻/帝建安二十四年)皆實兵
諸圍以禦外敵敵若來攻使不得入及興埶之役王平
捍拒曹爽(事見七十四卷邵/陵厲公正始五年)皆承此制及姜維用事建
議以為錯守諸圍(錯倉/故翻)適可禦敵不獲大利不若使敵
至諸圍皆歛兵聚榖退就漢樂二城(諸葛亮築漢樂二/城見七十一卷明)
(帝太和/三年)聽敵入平(謂縱敵使/入平地也)重關頭鎮守以捍之令游
軍旁出以伺其虚敵攻關不克野無散榖千里運糧自
然疲乏引退之日然後諸城並出與游軍并力傳之此
殄敵之術也於是漢主令督漢中胡濟却住漢夀監軍
王含守樂城(樂城在沔陽東山上周三十里甚險固諸/葛亮所築沔水逕其北又北逕西樂城東)
(而北流/注于漢)䕶軍蒋斌守漢城(姜維自弃險要以開狡焉啓/疆之心書此為亡蜀張本斌)
(音/彬)
四年春正月黄龍二見寧陵井中(見賢遍/翻下同)先是頓丘冠
軍陽夏井中屢有龍見(陳夀志曰去年青龍仍見頓丘/冠軍陽夏縣界井中寧陵縣前)
(漢屬陳留郡後漢魏屬梁國頓丘縣漢屬東郡魏屬魏/郡冠軍縣屬南陽郡陽夏縣漢屬陳國魏屬梁國先悉)
(薦翻夏/音賈)羣臣以為吉祥帝曰龍者君徳也上不在天下
不在田而數屈於井(數所/角翻)非嘉兆也作潛龍詩以自諷
司馬昭見而惡之(帝有誅昭之志不務善晦而憤鬰之/氣見於辭而不能自揜盖亦淺矣此)
(其所以死於權臣/之手乎惡烏路翻)　夏六月京陵穆侯王昶卒　漢主
封其子諶為北地王(諶時/壬翻)詢為新興王䖍為上黨王尚
書令陳祗以巧佞有寵於漢主姜維雖位在祗上而多
率衆在外希親朝政權任不及祗秋八月丙子祗卒漢
主以僕射義陽董厥為尚書令尚書諸葛瞻為僕射
冬十一月車騎将軍孫壹為婢所殺(二年孫/壹來降)　是嵗以
王基為征南将軍都督荆州諸軍事(據晉書文帝紀時/分荆州為二都督)
(基鎮新野州/泰鎮襄陽)
　　元皇帝上(諱奐字景明武帝之孫燕王宇之子也/甘露二年封安次縣常道鄉公諡法行)
　　　(義説民曰元帝本/名璜即位改名奐)
景元元年(是年六月/方改元)春正月朔日有食之　夏四月詔
有司率遵前命復進大将軍昭位相國封晉公加九錫
(遵前年之命/也復扶又翻)　帝見威權日去不勝其忿(勝音/升)五月己
丑召侍中王沈(沈持林/翻下同)尚書王經散騎常侍王業謂曰
司馬昭之心路人所知也(言路人亦/知其将簒)吾不能坐受廢辱
今日當與卿自出討之(卿下當/有等字)王經曰昔魯昭公不忍
季氏敗走失國為天下笑(魯季氏世執魯國之政至昭/公時伐之不勝公孫于齊次)
(于陽州死于乾/侯事見左傳)今權在其門為日乆矣朝廷四方皆為
之致死(為于/偽翻)不顧逆順之理非一日也且宿衛空闕兵
甲寡弱陛下何所資用而一旦如此毋乃欲除疾而更
深之邪禍殆不測宜見重詳(重直用翻重/再也詳審也)帝乃出懷中
黄素詔投地(説文曰素白緻繒也此黄素詔者/盖以白緻繒染為黄色以書詔)曰行之
决矣正使死何懼况不必死邪於是入白太后沈業犇
走告昭呼經欲與俱經不從(帝禮遇王沈呼為文籍先/生而臨變乃爾吁  考異)
(曰世語曰經因沈業/申意今從晉諸公贊)帝遂㧞劔升輦率殿中宿衛蒼頭
官僮鼓譟而出昭弟屯騎校尉伷遇帝於東止車門左
右呵之伷衆犇走(伷讀/曰胄)中䕶軍賈充自外入逆與帝戰
於南闕下帝自用劔衆欲退騎督成倅弟太子舍人濟
問充曰事急矣當云何充曰司馬公畜養汝等(畜許六/翻騎督)
(督騎兵晉志太子舍人職比散騎中書等侍郎時未立/太子不應置東宫官屬濟本昭之私人授以是官耳騎)
(竒寄翻倅/七内翻)正為今日(為于/偽翻)今日之事無所問也濟即抽
戈前刺帝殞于車下(時年二十/刺七亦翻)昭聞之大驚自投於地
太傅孚犇徃枕帝股而哭甚哀(枕帝於股也左傳齊崔/杼弑其君光晏子枕尸)
(股而哭之三踊/而出枕職任翻)曰殺陛下者臣之罪也昭入殿中召羣
臣㑹議尚書左僕射陳泰不至昭使其舅尚書荀顗召
之泰曰世之論者以泰方於舅(方比/也)今舅不如泰也(言/顗)
(阿附司馬氏而/已忠於魏室)子弟内外咸共逼之乃入見昭悲慟昭
亦對之泣曰𤣥伯(陳泰字/𤣥伯)卿何以處我(處昌/呂翻)泰曰獨有
斬賈充少可以謝天下耳(少詩沼翻崩考異曰魏氏春/秋曰帝之  也太傅司馬孚)
(右僕射陳泰枕帝尸於股號哭盡哀大将軍入禁中泰/見之悲慟大将軍亦對之泣謂曰𤣥伯其如我何泰曰)
(獨有斬賈充少可以謝天下耳大将軍乆之曰卿更思/其他泰曰豈可使泰復發後言遂嘔血薨裴松之以為)
(違實今從/干寶晉紀)昭乆之曰卿更思其次泰曰泰言惟有進於
此(言當以弑君/之罪罪昭)不知其次昭乃不復更言(復扶/又翻)顗彧之
子也(彧於/六翻)太后下令罪状高貴鄉公廢為庶人葬以民
禮收王經及其家屬付廷尉經謝其母母顔色不變笑
而應曰人誰不死正恐不得其所以此并命何恨之有
(非此母不/生此子)及就誅故吏向雄哭之哀動一市(向姓也音/式亮翻)
王沈以功封安平侯庚寅太傅孚等上言請以王禮葬
高貴鄉公太后許之使中䕶軍司馬炎迎燕王宇之子
常道鄉公璜於鄴(水經注曰白祀溝水出廣陽縣之婁/城東東南逕常道城西故鄉亭也西)
(去良鄉城四十里魏少帝/璜所封也廣陽故燕國)以為明帝嗣炎昭之子也
辛夘羣公奏太后自今令書皆稱詔制(羣公自上公三/公至諸從公也)
　癸夘司馬昭固讓相國晉公九錫之命太后詔許之
　戊申昭上言成濟兄弟大逆不道夷其族六月癸丑
太后詔常道鄉公更名奐(更工/衡翻)甲寅常道鄉公入洛陽
是日即皇帝位年十五大赦改元　丙辰詔進司馬昭
爵位九錫如前昭固讓乃止　癸亥以尚書右僕射王
觀為司空　吳都尉嚴密建議作浦里塘(據范書方術/傳浦里塘在)
(丹陽郡宛陵縣界陳志濮陽興傳/亦云嚴密建丹陽湖田作浦里塘)羣臣皆以為難唯衛
将軍陳留濮陽興以為可成(濮陽以邑為姓陳留風俗/傳漢有長沙太守濮陽逸)
(吳主休居㑹稽時興為太守深與/相結及即位遂與張布並見信用)遂㑹諸軍民就作功
費不可勝數(數音/升)士卒多死亡民大愁怨　㑹稽郡謡
言王亮當還為天子而亮宫人告亮使巫禱祠有惡言
有司以聞吳主黜亮為候官侯遣之國(晉志曰建安郡/故秦閩中郡漢)
(高祖以封閩越王及武帝滅之徙其人名為東治後漢/改為候官都尉吳置建安郡以候官為縣屬焉宋白曰)
(漢武帝元鼎六年立都尉居候/官以禦兩越所謂南北一候也)亮自殺衛送者皆伏罪
　冬十月陽鄉肅侯王觀卒(謚法剛徳/克就曰肅)　十一月詔尊
燕王待以殊禮　十二月甲午以司𨽻校尉王祥為司
空　尚書王沈為豫州刺史初到下敎敕屬城及士民
曰若有能陳長吏可否(長知/兩翻)説百姓所患者給榖五百
斛若説刺史得失朝政寛猛者給榖千斛主簿陳廞禇
䂮(廞許今翻/䂮力灼翻)入白曰敎㫖思聞苦言示以勸賞竊恐拘
介之士或憚賞而不言貪昧之人将慕利而妄舉茍不
合宜賞不虛行則逺聽者未知當否之所在(當丁/浪翻)徒見
言之不用因謂設而不行愚以為告下之事可少須後
(須待/也)沈又敎曰夫興益於上受分於下(興益謂進言有/益於上也受分)
(謂受/賞也)斯乃君子之操何不言之有禇䂮復白曰(復扶又/翻下同)
堯舜周公所以能致忠諫者以其欵誠之心著也氷炭
不言而冷熱之質自明者以其有實也若好忠直(好呼/到翻)
如氷炭之自然則諤諤之言将不求而自至若德不足
以配唐虞(配合/也)明不足以並周公實不可以同氷炭雖
懸重賞忠諫之言未可致也沈乃止
二年春三月襄陽太守胡烈(襄陽縣漢屬南郡沈約曰/魏武平荆州分南郡編以)
(北及南陽之山/都立襄陽郡)表言吳将鄧由李光等十八屯同謀歸
化遣使質任(質音/致)欲令郡兵臨江迎㧞詔王基部分諸
軍徑造沮水以迎之(造七到翻應劭曰沮水出漢中房/陵東入江師古曰沮千余翻南郡)
(臨沮縣以臨沮水得名水經注曰自臨/沮界東南過枝江縣又東南入于江)若由等如期到
者便當因此震蕩江表基馳驛遺司馬昭書(遺于季/翻下同)説
由等可疑之状且當清澄(謂事之虚實未定如水之混/濁莫測其淺深且當清澄以)
(俟之盖亦當/時常語也)未宜便舉重兵深入應之又曰夷陵東西
皆險陿(陿與/狹同)竹木叢蔚卒有要害弩馬不陳(蔚音尉又/紆勿翻卒)
(讀曰猝謂猝然敵人於要害之地/設伏邀擊弩馬不得陳其力也)今者筋角濡弱(考工/記弓)
(人為弓冬析幹春液角夏治筋秋合三材春液角夏治/筋以陽煦而筋角濡滑也冬析幹秋合三材以隂凝而)
(堅緻也春夏之交陽氣蒸潤/筋角濡弱則弓弩之力不勁)水潦方降廢盛農之務要
難必之利此事之危者也(要一/遥翻)姜維之趣上邽(趣七/喻翻)文
欽之據夀春皆深入求利以取覆没此近事之鑒戒也
嘉平已來累有内難(謂曹爽足弟既死累有廢立之事/毌丘儉諸葛誕相繼而舉兵也難)
(乃旦/翻)當今之宜當務鎮安社稷撫寧上下力農務本懷
柔百姓未宜動衆以求外利也昭累得基書意狐疑敕
諸軍已上道者且權停住所在(令各就其所至/之地而住軍也)須候節
度(須待/也)基復遺昭書曰昔漢祖納酈生之説欲封六國
寤張良之謀而趣銷印(事見十卷漢高帝三年復/扶又翻下同趣讀曰促)基謀
慮淺短誠不及留侯亦懼襄陽有食其之謬(食其音/異基)昭
於是罷兵報基書曰凡處事者多曲相從順鮮能確然
共盡理實(處昌吕翻/鮮息淺翻)誠感忠愛每見規示輙依來㫖已
罷軍嚴既而由等果不降(降戶/江翻)烈奮之弟也　秋八月
甲寅復命司馬昭進爵位如前不受　冬十月漢主以
董厥為輔國大将軍諸葛瞻為都䕶衛将軍共平尚書
事以侍中樊建為尚書令時中常侍黄皓用事厥瞻皆
不能矯正(揉曲使/直曰矯)士大夫多附之唯建不與皓徃來祕
書令郤正乆在内職與皓比屋(比毗至翻近也並也聯/也又簿必翻相次也)
周旋三十餘年澹然自守以書自娛既不為皓所愛亦
不為皓所憎故官不過六百石(秘書令秩/六百石)而亦不罹其
禍漢主弟甘陵王永憎皓皓譖之使十年不得朝見(朝/直)
(遥翻見/賢遍翻)吳主使五官中郎将薛珝聘于漢(珝况/羽翻)及還吳
主問漢政得失對曰主闇而不知其過臣下容身以求
免罪入其朝不聞直言經其野民皆菜色臣聞燕雀處
堂子母相樂以為至安也突决棟焚而燕雀怡然不知
禍之将及其是之謂乎(魏相子順引先人之言也嗚呼/蜀之亡形成矣薛珝見而知之)
(濮陽興張布用事浦里塘之役吳民愁怨韋昭盛冲以/切直而不得居王所珝亦知之否邪知而不言無亦容)
(身而求免罪邪處/昌呂翻樂音洛)珝綜之子也(薛綜見七十二卷/明帝青龍元年)　是
嵗鮮卑索頭部大人拓䟦力㣲始遣其子沙漠汗入貢
因留為質(索音昔名翻汗/音寒質音致)力㣲之先世居北荒不交南
夏(魏收曰魏之先出自黄帝黄帝子曰昌意昌意少子/受封北國有大鮮卑山因以為號黄帝以土徳王北)
(人謂土為托謂后為㧞故以為氏或曰自謂托天而生/抜地而長故為托㧞氏蕭子顯曰匈奴女名托䟦妻李)
(陵胡俗以母為姓故為李陵之後而甚諱/之有言其是陵後者輙見殺夏戶雅翻)至可汗毛始
彊大(可汗北方之尊稱猶漢時之單于也宋白/曰虜俗呼天為可汗可讀如渴汗何干翻)統國三
十六大姓九十九後五世至可汗推寅(魏書曰漢桓帝/時鮮卑檀石槐)
(分其地為東西三部其大人曰置鞬落羅曰律推演宴/荔游等皆為大帥推演葢即推寅也按魏收魏書帝紀)
(毛死貸立貸死觀立觀死樓立樓死越/立越死推寅立推寅盖俗云鑽研之義)南遷大澤又七
世至可汗鄰(推寅死利立利死俟立俟死肆立肆死/機立機死葢立葢死儈立儈死隣立)使
其兄弟七人及族人乙旃氏車惃氏(車昌遮翻惃胡昆/翻又公渾翻又古)
(本/翻)分統部衆為十族(按魏書官氏志毛統國有九十九/姓至鄰七分國人使諸兄弟各攝)
(領之乃分其氏以兄為紇骨氏後改為胡氏次兄為普/氏後改為周氏次兄為抜抜氏後改為長孫氏弟為逹)
(奚氏後改為奚氏次弟為伊婁氏後改為伊氏次弟為/丘敦氏後改為丘氏次弟為侯氏後改為亥氏七族之)
(興自此始也又命叔父之𦙍曰乙旃氏後改為叔孫氏/又命䟽族為車惃氏後改為車氏凡與托抜氏為十姓)
(百世不/通婚)鄰老以位授其子詰汾使南遷遂居匈奴故地
詰汾卒力㣲立復徙居定襄之盛樂(漢定襄郡有成樂/縣後漢屬雲中郡)
(建安二十年併雲中定襄五原朔方為新興郡郡止置/一縣以屬新興而盛樂故縣弃之荒外故力㣲得居之)
(後魏既盛南都平城置盛樂宫於其地/永熈中又置盛樂郡復扶又翻)部衆浸盛諸部皆
畏服之(拓抜氏始見于此鮮卑軻比能與魏為敵者也/軻比能死北邉差安而拓抜氏盛矣為後魏張)
(本/)
　
　
　
　
　
　
　
　
　
　
　
　
　
　資治通鑑卷七十七
