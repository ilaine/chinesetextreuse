
　資治通鑑巻二百二　　　宋　司馬光　撰
　　　　　　　　　　　　　　胡三省　音註
　唐紀十八(起重光協洽盡重光/大荒落几十一年)
　　髙宗天皇大聖大𢎞孝皇帝中之下
咸亨二年春正月甲子上幸東都(太考異曰舊本紀及/  子𢎞傳正月乙巳)
(幸東都留太子𢎞於京師監國明年十月己未又云皇/太子監國新本紀唐歴統紀皆連歳言太子監國按離)
(長安時已留太子監國及自東都將還豈得又令監/國按實録此月無監國事唯明年十月有之今從之)
夏四月甲申以西突厥阿史那都支為左驍衞大將軍
兼匐延都督(顯慶二年平賀魯以處本昆部為匐延/都督府厥九勿翻驍堅堯翻匐蒲北翻)以
安集五咄陸之衆(咄當/没翻)　初武元慶等既死(事見上巻/乾封元年)
皇后奏以其姊子賀蘭敏之為士彠之嗣(彠一/虢翻)襲爵周
公改姓武氏累遷𢎞文館學士左散騎常侍(大宗在藩/於秦府置)
(文學館學士其後𢎞文崇文二館/皆有學士散悉亶翻騎奇寄翻)魏國夫人之死也(亦/見)
(乾封/元年)上見敏之悲泣曰曏吾出視朝猶無恙退朝已不
救何倉猝如此(朝直/遥翻)敏之號哭不對后聞之曰此兒疑
我由是惡之敏之貌美蒸於太原王妃及居妃喪釋衰
絰奏妓(號户髙翻惡烏路翻/衰倉冋翻妓渠綺翻)司衛少卿楊思儉女有殊
色上及后自選以為太子妃昏有日矣敏之逼而淫之
后於是表言敏之前後辠惡請加竄逐六月丙子敕流
雷州復其本姓至韶州以馬韁絞死(雷州漢徐聞縣地/梁置南合州隋曰)
(合州仍置海康縣大業廢州唐武德五年復置貞觀八/年改曰雷州韶州漢南野縣地呉孫皓甘露元年分立)
(始興郡唐武德初置番州貞觀元年改韶州舊志雷州/至京師六十五百四十七里至東都五千八百三十六)
(里韶州至京師四千九百三十二里至/東都四千一百四十二里韁居良翻)朝士坐與敏之
交遊流嶺南者甚衆(朝直/遥翻)　秋七月乙未朔髙侃破髙
麗餘衆於安市城(麗力/知翻)　九月丙申潞州長史徐王元
禮薨　冬十一月甲午朔日有食之　車駕自東都幸
許汝十二月癸酉校獵於葉縣(舊志東都至許州四百/里至汝州百八十里葉)
(縣舊屬南陽郡後并省後齊置襄州後周廢州/置南襄城郡隋廢郡為葉縣屬許州葉式涉翻)丙戌還
東都
三年春正月辛丑以太子左衛副率梁積夀為姚州道
行軍摠管(太子十率府各有副/率位四品率所律翻)將兵討叛蠻(將即/亮翻)　庚
戌昆明蠻十四姓二萬三千户内附置殷敦總三州(㸑/蠻)
(西有昆明蠻一曰昆彌蠻以西洱河為境即葉榆河也/去長安九千里殷州居戎州西北總州居西南敦州居)
(南逺不過五百/餘里近三百里)　二月庚午徙吐谷渾於鄯州浩亹水
南(漢書地理志浩亹水東至允吾入湟允吾唐為鄯州/龍支縣水經注浩亹河出允吾西北塞外東逕浩亹)
(縣故城南又東流注于湟水俗呼為閤門河吐/從暾入聲谷音浴鄯時戰翻浩音誥亹音門)吐谷渾
畏吐蕃之彊不安其居又鄯州地狹尋徙靈州以其部
落置安樂州(時以靈州鳴沙縣地/置安樂州樂音洛)以可汗諾曷鉢為刺
史(可從刋入/聲汗音寒)吐谷渾故地皆入於吐蕃　己卯侍中永
安郡公姜恪薨　夏四月庚午上幸合璧宫　吐蕃遣
其大臣仲琮入貢上問以吐蕃風俗對曰吐蕃地薄氣
寒風俗朴魯然法令嚴整上下一心議事常自下而起
因人所利而行之斯所以能持久也上詰以吞滅吐谷
渾(見上巻龍朔三/年誥去吉翻)敗薛仁貴(見上巻咸亨元/年敗蒲邁翻)冦逼凉州
事(吐蕃既滅吐谷渾又破/西域則冦逼凉州矣)對曰臣受命貢獻而已軍旅
之事非所聞也上厚賜而遣之癸未遣都水使者黄仁
素使于吐蕃(使䟽/吏翻)　秋八月壬午特進髙陽郡公許敬
宗卒(卒子/恤翻)太常博士袁思古議敬宗弃長子於荒徼(徼/吉)
(弔/翻)嫁少女於夷貊(少詩照翻/貊莫白翻)案諡法名與實爽曰繆請
諡為繆(繆靡/幼翻)敬宗孫太子舍人彦伯訟思古與許氏有
怨請改諡太常博士王福畤議(畤音/止)以為得失一朝榮
辱千載(大常博士擬謚皆跡其功行為之褒貶/大行大名之小行小名之載于亥翻)若嫌隙
有實當據法推繩如其不然義不可奪户部尚書戴至
德謂福畤曰髙陽公任遇如是何以謚之為繆對曰㫺
晉司空何曾既忠且孝徒以日食萬錢秦秀謚之為繆
(見八十巻晉武/帝咸寧四年)許敬宗忠孝不逮於曾而飲食男女之
累過之(累力/瑞翻)諡之曰繆無負許氏矣詔集五品已上更
議禮部尚書陽思敬議按諡法既過能改曰恭請諡曰
恭詔從之敬宗嘗奏流其子昂于嶺南又以女嫁蠻酋
馮盎之子多納其貨(酋慈/由翻)故思古議及之福畤勃之父
也(王勃見二百/巻龍朔元年)　九月癸卯徙沛王賢為雍王(雍於/用翻)
冬十月己未詔太子監國(監古/衘翻)　壬戌車駕發東都
十一月戊子朔日有食之　甲辰車駕至京師　十二
月髙侃與髙麗餘衆戰于白水山破之新羅遣兵救髙
麗侃擊破之　癸卯以左庶子劉仁軌同中書門下三
品　太子罕接宫臣典膳丞全椒邢文偉輙減所供膳
(東宫典膳局郎正六品上丞正八品/上掌進膳嘗食全椒縣時屬滁州)并上書諫太子太
子復書謝以多疾及入侍少暇嘉納其意(上時/掌翻)頃之右
史缺上曰邢文偉事吾子能撤膳進諫此直士也擢為
右史(起居舍人從六品上屬中書省掌修記言之史録/天子之制誥德音如記言之制以紀時政之損益)
(季終則授之於國/史龍朔改曰右史)太子因宴集命宫臣擲倒(唐散樂有/舞􁐷伎舞)
(輪伎長蹻伎跳鈴伎擲倒伎跳/劒伎吞劒伎皆梁之遺伎也)次至左奉裕率王及善
(隋置太子内率府擬上臺千牛衛掌東宫千牛備/身侍奉之事龍朔改為左右奉裕率率所律翻)及善
曰擲倒自有伶官(伶盧/經翻)臣若奉令恐非所以羽翼殿下
也太子謝之上聞之賜及善縑百匹尋遷左千牛衛將
軍(千牛刀即人主防身刀也取莊子庖丁言解千牛而/芒刃不減之義後魏有千牛備身掌宿衛侍從隋煬)
(帝置備身府/唐改千牛府)
四年春正月丙辰絳州刺史鄭惠王元懿薨　三月丙
申詔劉仁軌等改修國史以許敬宗等所記多不實故
也　夏四月丙子車駕幸九成宫　閏五月燕山道摠
管右領軍大將軍李謹行大破髙麗叛者於瓠蘆河之
西(胡嶠曰黒車子之北有牛蹄突厥人身牛足其地有/寒水曰瓠􁜻河夏秋水厚二尺秋冬氷徹底常燒器)
(銷氷乃得飲余按唐書劉仁軌傳此瓠蘆河當/在髙麗南界新羅七里城之北燕因肩翻下同)俘獲數
千人餘衆皆犇新羅時謹行妻劉氏留伐奴城髙麗引
靺鞨攻之劉氏檈甲帥衆守城久之虜退(靺鞨音末曷/檈音宦帥讀)
(曰/率)上嘉其功封燕國夫人謹行靺鞨人突地稽之子也
(突地稽見一百八十/九巻髙祖武德四年)武力絶人為衆夷所憚　秋七月
婺州大水溺死者五千人(婺亡遇翻/溺奴狄翻)　八月辛丑上以
瘧疾令太子於延福殿受諸司啓事(瘧迸/約翻)　冬十月壬
午中書令閻立本薨　乙巳車駕還京師　十二月丙
午弓月疎勒二王來降(降户江/翻下同)西突厥興㫺亡可汗之
世諸部離散弓月及阿悉吉皆叛(阿悉吉即阿悉結弩/失畢五俟斤之一也)
蘇定方之西討也(見二百巻/顯慶二年)擒阿悉吉以歸弓月南結
吐蕃北招咽麪(咽麫亦鐵勒種居得嶷/海咽於甸翻麫眡見翻)共攻疎勒降之
上遣鴻臚卿蕭嗣業發兵討之嗣業兵未至弓月懼與
踈勒皆入朝上赦其辠遣歸國(臚陵如翻/朝直遥翻)
上元元年(是年八月/方改元)春正月壬午以左庶子同中書門
下三品劉仁軌為雞林道大摠管(帝以新羅國/為雞林州)衛尉卿
李弼右領軍大將軍李謹行副之發兵討新羅時新羅
王法敏既納髙麗叛衆又據百濟故地使人守之上大
怒詔削法敏官爵其弟右驍衛貟外大將軍臨海郡公
仁問在京師(驍堅/堯翻)立以為新羅王使歸國　三月辛亥
朔日有食之　賀蘭敏之既得辠皇后奏召武元爽之
子承嗣於嶺南(乾封元年元/爽流振州)襲爵周公拜尚衣奉御(尚/衣)
(奉御屬殿中省掌衣服/詳其制度辯其名數)夏四月辛卯遷宗正卿　秋八
月壬辰追尊宣簡公為宣皇帝妣張氏為宣莊皇后懿
王為光皇帝妣賈氏為光懿皇后(後魏金門鎮將熙太/祖虎之祖也謚宣簡)
(公魏憧主天賜太祖/虎之父也謚懿王)太武皇帝為神堯皇帝太穆皇后
為太穆神皇后文皇帝為太宗文武聖皇帝文德皇后
為文德聖皇后皇帝稱天皇皇后稱天后以避先帝先
后之稱(實欲自尊而以避先帝先后之稱/為言武后之意也之稱尺證翻)改元赦天下
　戊戌敕文武官三品以上服紫金玉帯四品服深緋
金帯五品服淺緋金帶六品服深緑七品服淺緑並銀
帶八品服深青九品服淺青並䃋石帶(鍮石似金而非/金鍮託侯翻)
庶人服黄銅鐵帶自非庶人不聽服黄(非庶人謂/工商雜户)　九
月癸丑詔追復長孫晟長孫无忌官爵以无忌曾孫翼
襲爵趙公聽无忌喪歸陪葬昭陵(无忌削官爵而死見/二百巻顯慶四年)
　甲寅上御翔鸞閣(據舊書郝處俊傳翔鸞閣在含元/殿東唐六典含元殿翼以二閣左)
(曰翔鸞右曰棲鳯二/閣之下為東西朝堂)觀大酺(酺薄/胡翻)分音樂為東西朋使
雍王賢主東朋周王顯主西朋角勝為樂郝處俊諫曰
二王春秋尚少志趣未定當推棃讓棗(梁元帝遺武陵/王書有是言樂)
(音洛少詩沼/翻推吐雷翻)相親如一今分二朋遞相誇競俳優小人
言辭無度恐其交爭勝負譏誚失禮非所以崇禮義勸
敦睦也上瞿然曰(誚才笑翻瞿九/遇翻驚視貌)卿逺識非衆人所及
也遽止之是日衛尉卿李弼暴卒于宴所為之廢酺一
日(為于/偽翻)　冬十一月丙午朔車駕發京師己酉校獵華
山之曲武原(華山在華州華隂縣南曲/武原在華山下華户化翻)戊辰至東都
箕州録事參軍張君澈等誣告刺史蔣王惲及其子汝
南郡王煒謀反(惲於粉翻/煒於鬼翻)敕通事舍人薛思貞馳傳往
按之(傳張/戀翻)十二月癸未惲惶懼自縊死(縊於/計翻)上知其非
罪深痛惜之斬君澈等四人　戊子于闐王伏闍雄來
朝(闐徒賢翻闍視遮/翻朝直遥翻下同)　辛卯波斯王卑路斯來朝　壬
寅天后上表以為國家聖緒出自𤣥元皇帝(老子姓李/名耳唐祖)
(之乾封元年尊為𤣥元/皇帝上時掌翻下同)請令王公以下皆習老子每歳
明經凖孝經論語策試又請自今父在為母服齊衰三
年(古禮父在為母服朞為于/偽翻齊音咨衰倉回翻)又京官八品以上宜量加
俸禄(京官在京官/也量音良)及其餘便宜合十二條詔書褒美皆
行之　是歳有劉曉者上䟽論選(選須絹翻下同考異/曰㑹要作劉嶢今從)
(統/紀)以為今選曹以檢勘為公道(檢勘者謂考其功過察/其假名承偽隱冐升降)
書判為得人殊不知考其德行才能况書判借人者衆
矣又禮部取士專用文章為甲乙故天下之士皆捨德
行而趨文藝有朝登甲科而夕陷刑辟者雖日誦萬言
何闗理體(理體即治道行下孟翻趨/七喻翻下同辟毗亦翻)文成七步未足化
人况盡心卉木之間極筆烟霞之際以斯成俗豈非大
謬夫人之慕名如水趨下上有所好下必甚焉陛下若
取士以德行為先文藝為末則多士雷奔四方風動矣
(趨七喻翻好呼/到翻下隣好同)
二年春正月丙寅以于闐國為毗沙都督府分其境内
為十州以于闐王尉遲伏闍雄為毗沙都督(闐徒賢翻/又徒見翻)
(尉紆勿翻/闇視遮翻)　辛未吐蕃遣其大臣論吐渾彌來請和且
請與吐谷渾復修鄰好(吐從瞰入聲下同/復扶又翻谷音浴)上不許　二
月劉仁軌大破新羅之衆於七重城(重音直/龍翻)又使靺鞨
浮海略新羅之南境斬獲甚衆仁軌引兵還(靺音末鞨/音曷還從)
(宣翻又/音如字)詔以李謹行為安東鎮撫大使(使疏吏/翻下同)屯新羅
之買肖城以經略之三戰皆㨗新羅乃遣使入貢且謝
罪上赦之復新羅王法敏官爵金仁問中道而還(使疏/吏翻)
(還音旋/又如字)改封臨海郡公　三月丁巳天后祀先蠶於邙
山之陽(漢儀三月桑始生皇后親桑於苑中蠶室養蠶/千薄以上祠以中牢羊豕續漢志三月皇后帥)
(公卿諸侯夫人蠶祠先蠶禮以少牢注云今蠶神曰苑/䟽婦人寓氏公主唐制皇后歳祀一季春吉已享先蠶)
(遂以親桑蜀注曰/通典先蠶天駟也)百官及朝集使皆陪位(朝直遥/翻下同)　上
苦風眩甚議使天后攝知國政中書侍郎同三品郝處
俊曰天子理外后理内天之道也(記昏義曰天子聽男/教后聽女順天子理)
(陽道后治隂德天子聽外治后聽内職教/順成俗外内和順國家理治此之謂盛德)昔魏文著令
雖有幼主不許皇后臨朝所以杜禍亂之萌也(事見六/十九巻)
(魏文帝黄/初三年)陛下奈何以髙祖太宗之天下不傳之子孫
而委之天后乎中書侍郎昌樂李義琰曰處俊之言至
忠陛下宜聽之(樂音/洛)上乃止　天后多引文學之士著
作郎元萬頃(唐著作郎從五品上掌修撰/碑誌祝文祭文屬袐書省)左史劉禕之
等(龍朔改起居/郎為左史)使之撰列女傳臣軌百僚新戒樂書凡
千餘巻(撰士/免翻)朝廷奏議及百司表疏時密令參决以分
宰相之權(䟽所/去翻)時人謂之北門學士(不從南衙於北/門出入故云然)禕
之子翼之子也(劉子翼仕隋/以學行著)　夏四月庚辰以司農少
卿韋𢎞機為司農卿𢎞機兼知東都營田受詔完葺宫
苑有宦者於苑中犯法𢎞機杖之然後奏聞上以為能
賜絹數十匹曰更有犯者卿即杖之不必奏也　初左
千牛將軍長安趙瓌尚髙祖女常樂公主生女為周王
顯妃公主頗為上所厚天后惡之(樂音洛惡/烏路翻)辛巳妃坐
廢幽閉於内侍省食料給生者防人候其突烟而已數
日烟不出開視死腐矣瓌自定州刺史貶栝州刺史令
公主隨之官仍絶其朝謁(朝直/遥翻)　太子𢎞仁孝謙謹上
甚愛之禮接士大夫中外屬心(屬之/欲翻)天后方逞其志太
子奏請數迕旨(迕逆也數所角/翻迕五故翻)由是失愛於天后義陽
宣城二公主蕭淑妃之女也坐母得罪幽于掖庭年踰
三十不嫁太子見之驚惻遽奏請出降上許之天后怒
即日以公主配當上翊衛權毅王遂古(親勲翊三衛皆/當上上時掌翻)
己亥太子薨于合璧宫時人以為天后酖之也(曰考異/  新書)
(本紀云己亥天后殺皇太子新傳云后將逞志𢎞奏請/數怫旨從幸合璧宫遇酖薨唐歴云𢎞仁孝英果深為)
(上所鍾愛自升為太子敬禮大臣鴻儒之士未嘗居有/過之地以請嫁二公主失愛於天后不以夀終實錄舊)
(傳皆不言𢎞遇酖按李泌對肅宗云髙宗有八子睿宗/最幼天后所生四子自為行第故睿宗第四長曰孝敬)
(皇帝為太子監國仁明孝悌天后方圗臨朝乃酖殺孝/敬立雍王賢為太子新書葢據此及唐歴也按𢎞之死)
(其事不明今但云時人以/為天后酖之也疑以傳疑)壬寅車駕還洛陽宫五月戊
申下詔朕方欲禪位皇太子而疾遽不起宜申往命加
以尊名可諡為孝敬皇帝(帝子諡皇帝始/此諡神至翻)六月戊寅立
雍王賢為皇太子赦天下(雍於/用翻)　天后惡慈州刺史杞
王上金(宋白曰慈州春秋廧咎如之國漢為北屈縣隋/為汾州唐武德元年為西汾州五年改南汾州)
(貞觀八年改南汾州為慈州以州近慈烏戍故名孫愐/曰因慈氏縣名之上金帝後宫劉氏所生惡烏路翻)
有司希㫖奏其辠秋七月上金坐解官澧州安置　八
月庚寅葬孝敬皇帝于恭陵(恭陵在洛州緱氏縣/懊來山改名太平山)　戊
戍以戴至德為右僕射庚子以劉仁軌為左僕射並同
中書門下三品如故張文瓘為侍中郝處俊為中書令
李敬𤣥為吏部尚書兼左庶子同中書門下三品如故
劉仁軌戴至德更日受牒訴(尚辰羊翻/更工衡翻)仁軌常以美言
許之至德必據理難詰(難乃旦翻/詰去吉翻)未嘗與奪實有寃結
者密為奏辯(為于/偽翻)由是時譽皆歸仁軌或問其故至德
曰威福者人主之柄人臣安得盗取之上聞深重之有
老嫗欲詣仁軌陳牒誤詣至德至德覽之未終嫗曰本
謂是解事僕射乃不解事僕射邪(嫗威遇翻/解户買翻)歸我牒至
德笑而授之時人稱其長者(長知/兩翻)文瓘時兼大理卿囚
聞改官皆慟哭文瓘性嚴正諸司奏議多所糾駁上甚
委之(駁比/角翻)
儀鳯元年(是年十一/月方改元)春正月壬戌徙冀王輪為相王
納州獠反(唐制儀鳯二年開山洞置納/州屬盧州都督府獠魯皓翻)敕黔州都督發
兵討之(黔音/琴)　二月甲戌徙安東都䕶府於遼東故城
(都考異曰實録咸亨元年楊昉髙侃討安舜始㧞安東/  䕶府自平壤城移於遼東州儀鳯元年二月甲戌以)
(髙麗餘衆反叛移安東都䕶府於遼東城葢咸亨元年/言移府者終言之也儀鳯元年言髙麗反者本其所以)
(移也會要無咸亨元年移府事/此年云移於遼東故城今從之)先是有華人任東官者
悉罷之(先悉/薦翻)徙熊津都督府於建安故城其百濟户口
先徙於徐兖等州者皆置於建安天后勸上封中嶽癸
未詔以今冬有事于嵩山(中嶽嵩山在/河南陽城縣)　丁亥上幸汝
州之温湯(汝州梁縣西南五十里有温湯可/以熟米又有黄女煬帝置温泉頓)　三月癸
卯黄門侍郎來恒中書侍郎薛元超並同中書門下三
品恒濟之兄元超收之子也(來濟盡忠而又死於封疆/薛收事太宗於濳躍恒户)
(登/翻)　甲辰上還東都(還從宣翻/又音如字)　閏月吐蕃冦鄯廓河
芳等州(宋白曰疊州常芬縣舊為吐谷渾所據周武成/三年逐諸羌始有其地乃於三交築城置甘松)
(防又為三州縣以𨽻常香郡建德三年改三川為常芬/縣仍立芳州以邑𨽻焉取地多芳草以名州隋廢州唐)
(復置吐從暾入/聲鄯時戰翻)敕左監門衛中郎將令狐智通發興鳯
等州兵以禦之(興州漢武都沮縣地後魏改為略陽縣/江左為武興藩王國後魏以為武興郡)
(置興州改略陽縣為順政縣鳯州漢故道河池縣地晉/為仇池氐所據後魏置梁泉縣西魏廢帝置鳯州鄯時)
(戰翻監古衘/翻將即亮翻)己卯詔以吐蕃犯塞停封中嶽乙酉以洛
州牧周王顯為洮州道行軍元帥將工部尚書劉審禮
等十二摠管并州大都督相王輪為凉州道行軍元帥
將左衛大將軍契苾何力等以討吐蕃(洮土刀翻帥所/類翻將即亮翻)
(并卑經翻契欺/訖翻苾毗必翻)二王皆不行　庚寅車駕西還　甲寅
中書侍郎李義琰同中書門下三品　戊午車駕至九
成宫　六月癸亥黄門侍郎晉陵髙智周同中書門下
三品　秋八月乙未吐蕃冦疊州　壬寅敕桂廣交黔
等都督府比來注擬上人簡擇未精自今每四年遣五
品已上清正官充使仍令御史同往注擬時人謂之南
選(黔音琴比毗至翻使疏吏/翻令力丁翻選須絹翻)　九月壬申大理奏左威
衛大將軍權善才左監門中郎將范懐義誤斫昭陵柏
辠當除名(監古衘翻/將即亮翻)上特命殺之大理丞太原狄仁傑
奏二人辠不當死(太原漢晉陽縣隋改為太原縣而以/後齊所置龍山縣為晉陽縣並帶并)
州上曰善才等斫陵柏我不殺則為不孝仁傑固執不
已上作色令出仁傑曰犯顏直諫自古以為難臣以為
遇桀紂則難遇堯舜則易(易以/豉翻)今法不至死而陛下特
殺之是法不信於人也人何所措其手足且張釋之有
言設有盗長陵一抔土陛下何以處之(釋之言見十四/巻漢文帝三年)
(抔薄侯翻/處昌吕翻)今以一株柏殺二將軍後代謂陛下為何如
矣臣不敢奉詔者恐陷陛下於不道且羞見釋之於地
下故也上怒稍解二人除名流嶺南後數日擢仁傑為
侍御史初仁傑為并州法曹同僚鄭崇質當使絶域(使/疏)
(吏/翻)崇質母老且病仁傑曰彼母如此豈可使之有萬里
之憂詣長史藺仁基請代之行(長知兩翻/藺良刃翻)仁基素與司
馬李孝廉不叶因相謂曰吾軰豈可不自愧乎遂相與
輯睦　冬十月車駕還京師(還從宣翻/又音如字)　丁酉祫享太
廟用太學博士史璨議禘後三年而祫祫後二年而禘
(歐陽脩曰禘祫大祭也祫以昭穆合食於太祖而禘以/審諦其尊卑此禘祫之義而為禮者失之至於年數不)
(同祖宗失位議者莫知所從禮曰三年一祫五年一禘/傳曰五年再殷祭髙宗上元三年十月當祫而有司議)
(其年數史璨等議以為新君喪畢而祫明年而禘自是/之後五年而再祭葢後禘去前禘五年而祫常在禘後)
(三年禘常在祫後二年魯宣公八年禘僖公葢三年喪/畢而祫明年而禘至八年而再禘昭公二十年禘至二)
(十五年又禘此可知也時以其言有經據遂從之唐制/國子博士正五品上掌教文武官二品已上國公子孫)
(二品已上曾孫為生者太學博士正六品上掌教文武/官五品已上郡縣公子孫從三品曽孫之為生者祫胡)
(夾翻璨倉按/翻禘大計翻)　郇王素節蕭淑妃之子也(郇音/荀)警敏好
學天后惡之(好呼到翻/惡烏路翻)自岐州刺史左遷申州刺史(申/州)
(漢平氏鄳縣地晉分置義陽郡南齊置司州後魏改郢/州後周改申州隋改義州唐復曰申州岐州在京師西)
(三百十五里至東都一千一百七十里申州至/京師一千七百九十六里東都九百四十三里)乾封初
敕曰素節既有舊疾不須入朝(朝直/遥翻)而素節實無疾自
以久不得入覲乃著忠孝論王府倉曹參軍張柬之因
使濳封其論以進后見之誣以贓賄丙午降封鄱陽王
袁州安置(東之封論以進欲以感動帝心豈知適所以/速素節之罪乎袁州在京師東南三千五百)
(八十里至東都二/千一百六十一里)　十一月壬申改元赦天下　庚寅
以李敬𤣥為中書令　十二月戊午以來恒為河南道
大使薛元超為河北道大使尚書左丞鄢陵崔知悌國
子司業鄭祖𤣥為江南道大使(隋大業三年始置國子/司業唐從四品下所職)
(與祭酒同使疏吏翻鄢謁/晩翻又於建翻又音偃)分道廵撫
二年春正月乙亥上耕籍田　初劉仁軌引兵自熊津
還(見上麟/徳二年)扶餘隆畏新羅之逼不敢留尋亦還朝(朝直/遥翻)
二月丁巳以工部尚書髙藏為遼東州都督封朝鮮王
(朝音潮/鮮音仙)遣歸遼東安輯髙麗餘衆髙麗先在諸州者皆
遣與藏俱歸又以司農卿扶餘隆為熊津都督封帶方
王亦遣歸安輯百濟餘衆仍移安東都䕶府於新城以
統之(去年春移安東都䕶府於遼東/故城今又移於新城統他綜翻)時百濟荒殘命隆
寓居髙麗之境藏至遼東謀叛潜與靺鞨通召還徙卭
州而死(麗力知翻還從宣翻又音如/字靺鞨音末曷卭渠容翻)散徙其人於河南
隴右諸州貧者畱安東城傍髙麗舊城没於新羅餘衆
散入靺鞨及突厥(厥九/勿翻)隆亦竟不敢還故地髙氏扶餘
氏遂亡　三月癸亥朔以郝處俊髙智周並為左庶子
李義琰為右庶子(郝呼各翻處昌吕翻唐制/東宫左右庶子各二員)夏四月左
庶子張大安同中書門下三品大安公謹之子也(張公/謹太)
(宗朝/功臣)　詔以河南北旱遣御史中丞崔謐等分道存問
賑給侍御史寧陵劉思立上疏(寧陵縣漢屬陳留郡曹/魏至元魏屬譙郡後齊)
(廢隋開皇六年復置屬宋州賑/津忍翻上時掌翻䟽所據翻)以為今麥秀蠶老農事
方殷敕使撫廵人皆竦抃忘其家業冀此天恩聚集參
迎妨廢不少(使䟽吏翻/少詩沼翻)既緣賑給須立簿書本欲安存
更成煩擾望且委州縣賑給待秋務閑出使褒貶疏奏
謐等遂不行(使䟽/吏翻)　五月吐蕃冦扶州之臨河鎮擒鎮
將杜孝昇令齎書説松州都督武居寂使降孝昇固執
不從吐蕃軍還捨孝昇而去孝昇復帥餘衆拒守(吐從/瞰入)
(聲將即亮翻説輸芮翻降户/江翻復扶又翻帥讀曰率)詔以孝昇為遊擊將軍(晉/官)
(品令游擊將軍第/四品唐從五品下)　秋八月徙周王顯為英王更名哲
(更工/衡翻)　命劉仁軌鎮洮河軍(鄯州城内有臨/洮軍洮土力翻)冬十二月
乙卯詔大發兵討吐蕃　詔以顯慶新禮多不師古(顯/慶)
(三年行新禮/見二百巻)其五禮並依周禮行事自是禮官益無憑
守每有大禮臨時撰定(撰士/免翻)
三年春正月辛酉百官及蠻夷酋長朝天后于光順門
(酋慈由翻長知/兩翻朝直遥翻)　劉仁軌鎮洮河每有奏請多為李敬
𤣥所抑由是怨之仁軌知敬𤣥非將帥才欲中傷之(仁/軌)
(以私怨奏用敬𤣥以至敗國殄民矯情以容袁異式挾/怨以䧟李敬𤣥得為賢乎將即亮翻帥所類翻中竹仲)
(翻/)奏言西邊鎮守非敬𤣥不可敬𤣥固辭上曰仁軌須
朕朕亦自往卿安得辭丙子以敬𤣥代仁軌為洮河道
大摠管兼安撫大使仍檢校鄯州都督(使疏吏翻鄯時/戰翻  考異曰)
(實錄云與仁軌相知鎮守而敬𤣥之敗仁/軌不預新舊傳皆云以代仁軌今從之)又命益州大
都督府長史李孝逸等發劒南山南兵以赴之孝逸神
通之子也(淮安王/神通)癸未遣金吾將軍曹懐舜等分往河
南北募猛士不問布衣及仕宦　夏四月戊申赦天下
改來年元為通乾　五月壬戌上幸九成宫丙寅山中
雨大寒從兵有凍死者(從音才/用翻)　秋七月李敬𤣥奏破
吐蕃於龍支(龍支縣屬鄯州漢允吾縣地後漢改為龍/耆縣後魏改為金城縣又改為龍支積石)
(山在今/縣南)　上初即位不忍觀破陳樂命撤之辛酉太常
少卿韋萬石奏乆寢不作愳成廢缺請自今大宴㑹復
奏之上從之(陳讀曰陣少詩照翻/復扶又翻又如字)　九月辛酉車駕還
京師　上將發兵討新羅侍中張文瓘臥疾在家自輿
入見(見賢/遍翻)諌曰今吐蕃為冦方發兵西討新羅雖云不
順未嘗犯邊若又東征臣恐公私不勝其弊上乃止(勝/音)
(升/)癸亥文瓘薨　丙寅李敬𤣥將兵十八萬與吐蕃將
論欽陵戰於青海之上(將即亮/翻下同)兵敗工部尚書右衛大
將軍彭城僖公劉審禮為吐蕃所虜(諡法剛克曰僖又/小心畏忌曰僖又)
(戴記有伐/有還曰僖)時審禮將前軍深入頓于濠所為虜所攻敬
𤣥懦怯按兵不救聞審禮戰没狼狽還走頓于承風嶺
(杜佑曰承風嶺在廓州廣威縣西南東/北去鄯州三百一十三里故吐谷渾界)阻泥溝以自固
虜屯兵髙崗以壓之左領軍貟外將軍黑齒常之夜帥
敢死之士五百人襲擊虜營虜衆潰亂其將䟦地設引
兵遁去(帥讀曰率/將即亮翻)敬𤣥乃收餘衆還鄯州(野考異曰朝/  僉載曰中)
(書令李敬𤣥為元帥吐蕃至樹敦城聞劉尚書没蕃著/鞾不得狼狽而走遺却麥飯首尾千里地上尺餘言之)
(大過今/不取)審禮諸子自縳詣闕請入吐蕃贖其父敕聽次
子易從詣吐蕃省之比至審禮已病卒(易以豉翻省悉/景翻比必利翻)
(卒子恤翻審考異曰新本紀審禮死之按舊傳/永隆二年  禮卒于蕃中新紀誤也今終言之)易從晝
夜號哭不絶聲(號户/髙翻)吐蕃哀之還其尸易從徒跣負之
以歸上嘉黑齒常之之功擢拜左武衛將軍充河源軍
副使(杜佑曰河源軍在鄯州西一/百二十里使疏吏翻下同)李敬𤣥之西征也監
察御史原武婁師德應猛士詔從軍(時詔募猛士討吐/蕃師德應募從軍)
(監古/衘翻)及敗敕師德收集散亡軍乃復振(復扶又翻/又如字)因命
使于吐蕃吐蕃將論賛婆迎之赤嶺(宋白曰石堡城西/三十里有山土石)
(皆赤北接大山南連小雪山號曰赤嶺去長安三千五/百里自鄯州鄯城縣西行二百里至赤嶺將即亮翻)
師德宣導上意諭以禍福賛婆甚恱為之數年不犯邊
(為于/偽翻)師德遷殿中侍御史充河源軍司馬(考異曰御史/臺記充河源)
(軍使今/從舊傳)兼知營田事上以吐蕃為憂悉召侍臣謀之或
欲和親以息民或欲嚴設守僃俟公私富實而討之或
欲亟發兵擊之議竟不决賜食而遣之大學生宋城魏
元忠上封事(宋城縣帶宋州舊睢陽縣也隋/開皇十八年更名上時掌翻)言禦吐蕃
之策以為理國之要在文與武今言文者則以辭華為
首而不及經綸言武者則以騎射為先而不及方略(騎/奇)
(寄/翻)是皆何益於理亂哉故陸機著辨亡之論無救河橋
之敗(陸機痛吳之亡著辯亡論迹吳之所以興及其所/以亡其論甚悉河橋之敗見八十五巻晉惠帝太)
(安二/年)養由基射穿七札不濟鄢陵之師(左傳晉楚遇於/鄢陵楚大夫養)
(由基潘黨蹲甲而射之徹七札焉以示楚共王曰君有/二臣何憂於戰王怒曰大辱國詰朝爾射死藝及戰楚)
(師敗績杜預/曰濟益也)此己然之明效也古語有之人無常俗政
有理亂兵無彊弱將有巧拙故選將當以智略為本勇
力為末今朝廷用人類取將門子弟及死事之家(將即/亮翻)
(下/同)彼皆庸人豈足當閫外之任李左車陳湯吕蒙孟觀
皆出貧賤而立殊功(李左車見十巻漢髙帝三年陳湯/見二十九巻元帝建昭三年吕蒙)
(見獻帝紀六十五巻至六十八巻孟/觀見八十三巻晉惠帝元康九年)未聞其家代為將
也夫賞罸者軍國之切務茍有功不賞有辠不誅雖堯
舜不能以致理議者皆云近日征伐虗有賞格而無事
實葢由小才之吏不知大體徒惜勲庸恐虛倉庫不知
士不用命所損幾何黔首雖微不可欺㒺豈得懸不信
之令設虛賞之科而望其立功乎自蘇定方征遼東(見/二)
(百巻龍朔/元年二年)李勣破平壤(見上巻總/章元年)賞絶不行勲仍淹滯
不聞斬一臺郎戮一令史以謝勲人(尚書謂曹郎皆謂/之臺郎勲轉淹滯)
(則司勲之責耳司/勲令史三十三人)大非川之敗薛仁貴郭待封等不即
重誅(見上巻咸亨/元年即就也)曏使早誅仁貴等則自餘諸將豈敢
失利於後哉臣恐吐蕃之平非旦夕可冀也又出師之
要全資馬力臣請開畜馬之禁使百姓皆得畜馬(畜吁/玉翻)
若官軍大舉委州縣長吏以官錢增價市之則皆為官
有彼胡虜恃馬力以為彊若聽人間市而畜之乃是損
彼之彊為中國之利也先是禁百姓畜馬(長知兩翻畜/吁玉翻先悉)
(薦/翻)故元忠言之上善其言召見令直中書省仗内供奉
(仗内供奉朝㑹/得隨百官入見)　冬十月丙午徐州刺史密貞王元曉
薨　十一月壬子黄門侍郎同中書門下三品來恒薨
(恒户/登翻)　十二月詔停來年通乾之號以反語不善故也
(通乾反語/為天窮)
調露元年(按㑹要是年六月十/三日方改元調露)春正月己酉上幸東都
司農卿韋𢎞機作宿羽髙山上陽等宫(按六典宿羽髙/山二宫皆在東)
(都禁/苑中)制度壯麗上陽宫臨洛水為長廊亘一里宫成上
徙御之侍御史狄仁傑劾奏𢎞機導上為奢泰𢎞機坐
免官(劾户槩翻又户得翻所考異曰舊傳云儀鳯中機/坐家人犯盗為憲司  劾免官狄仁傑傳云時司)
(農卿韋機兼領將作少府造宿羽髙山上陽等宫莫不/壯麗仁傑奏其太過機竟坐免官統紀云駕幸東都上)
(遊韋𢎞機所造宿羽髙山等宫乗髙臨深有登眺之矣/乃即敕𢎞機造髙館及成臨幸即上陽宫也今據實録)
(營宫/在前)左司郎中王本立(隋煬帝大業三年尚書都司始/置左右司郎各一人掌都省之)
(職唐置左右司郎中各掌付十有/二司之事以舉正稽違省置符目)恃恩用事朝廷畏之
仁傑奏其姧請付法司上特原之仁傑曰國家雖乏英
才豈少本立軰(少詩/沼翻)陛下何惜罪人以虧王法必欲曲
赦本立請弃臣於無人之境為忠貞將來之戒本立竟
得罪(句考異曰御史臺記曰狄仁傑以司農發太原運/  㑹欠米萬餘斛髙宗怒曰仁傑偷我米命殺之)
(吏部侍郎魏𤣥同曰仁傑健而踈只是句當失所臣委/知不偷請以官爵保明髙宗意觧仁傑不坐案仁傑傳)
(未嘗為司/農今不取)由是朝廷肅然　庚戌右僕射太子賔客道
恭公戴至德薨(道古國名左傳之江黄道栢是也顯慶/元年始置太子賔客四員正三品掌侍)
(從規諫賛相禮儀諡/法尊賢讓善曰恭)　二月壬戌吐蕃賛普卒子器弩
悉弄立生八年矣時器弩悉弄與其舅麴薩若詣羊同
發兵(羊同西戎國名宋祈載劉元鼎之言曰黄河上流/由洪濟橋西南行二千里水益狹春可涉秋夏乃)
(勝舟其南三百里三山中髙而四下曰紫山直大羊同/國古所謂崑崙者也虜曰悶摩黎山東距長安五千里)
(河源出其間唐會要曰大羊同國東接吐蕃/西接小羊同北直于闐東西千里薩桑割翻)有弟生六
年在論欽陵軍中國人畏欽陵之彊欲立之欽陵不可
與薩若共立器弩悉弄上聞賛普卒命裴行儉乗閒圖
之(卒子恤翻/間古莧翻)行儉曰欽陵為政大臣輯睦未可圖也乃
止　夏四月辛酉郝處俊為侍中　偃師人眀崇儼以
符呪幻術為上及天后所重(呪職救翻/幻户辨翻)官至正諌大夫
五月壬午崇儼為盗所殺求賊竟不得(臺考異曰御史/  記鄭仁恭本)
(榮陽人也自監察累遷刑部郎中儀鳯中明崇儼以奇/術承恩寵夜遇刺客敕三司亟推鞫妄承引連坐者甚)
(衆髙宗怒促有司行刑仁恭奏曰此軰必死之囚願假/其數日之命髙宗曰卿以為枉邪仁恭曰臣識慮淺短)
(非的以為枉恐萬朝非實則怨氣生遂緩/之旬餘果獲賊矣  廷稱之今從實録)贈崇儼侍中
　丙戌命太子監國(監古/衘翻)太子處事明審(處昌/吕翻)時人稱
之　戊戌作紫桂宫於澠池之西(紫桂宫在澠池之/西五里澠彌兗翻)
六月卒亥赦天下改元　初西突厥十姓可汗阿史那
都支及其别帥李遮匐與吐蕃連和侵逼安西(帥所類/翻匐蒲)
(北/翻)朝議欲發兵討之吏部侍郎裴行儉曰吐蕃為冦審
禮覆没干戈未息豈可復出師西方今波斯王卒其子
泥洹師為質在京師(波斯為大食所滅其王卑路斯入/朝授武衛將軍而死其子為質在)
(京師朝直遥翻復扶又翻卒子恤翻洹戸官翻質音致/  考異曰實録作泥浬師按舊傳作泥湟師唐厯作泥)
(洹師今/從統紀)宜遣使者送歸國(使疏/吏翻)道過二虜以便宜取之
可不血刅而擒也上從之命行儉冊立波斯王(過工禾/翻  考)
(異曰波斯王卑路斯入朝未還請遣/使送歸今從實録唐􁍞統紀舊傳)仍為安撫大食使
行儉奏肅州刺史王方翼以為已副仍令檢校安西都
䕶(使䟽吏翻/令力丁翻)　秋七月己卯朔詔以今年冬至有事于
嵩山　初裴行儉嘗為西州長史(見一百九十九巻永/徽五年長知兩翻)
及奉使過西州吏人郊迎行儉悉召其豪傑子弟千餘
人自隨且揚言天時方熱未可涉逺須稍凉乃西上(上/時)
(掌/翻)阿史那都支覘知之遂不設僃(覘丑亷翻/又丑艶翻)行儉徐召
四鎮諸胡酋長(四鎮龜兹毗沙焉耆踈勒/四都督府也酋慈由翻)謂曰昔在西
州縱獵甚樂(樂音/洛)今欲尋舊賞誰能從吾獵者諸胡子
弟爭請從行近得萬人行儉陽為畋獵校勒部伍(校古/効翻)
數日遂倍道西進去都支部落十餘里先遣都支所親
問其安否外示閒暇似非討襲續使促召相見都支先
與李遮匐約秋中拒漢使(漢家威加四夷故夷人率謂/中國人為漢人猶漢時匈奴)
(謂漢人為秦人也/使䟽吏翻下同)猝聞軍至計無所出帥其子弟迎謁
遂擒之(帥讀/曰率)因傳其契箭悉召諸部酋長(夷狄無符信/以箭為契信)
(西突厥沙鉢咥利失可汗分其國為十部部以一人綂/之人授一箭號十設亦曰十箭左五咄陸部置五大啜)
(居碎葉東右五弩失畢部/置五大俟斤居碎葉西)執送碎葉城簡其精騎輕齎
晝夜進掩遮匐途中獲都支還使與遮匐使者同來行
儉釋遮匐使者使先往諭遮匐以都支已就擒遮匐亦
降(騎奇寄翻齎則兮翻/匐蒲北翻降户江翻)於是囚都支遮匐以歸遣波斯
王自還其國留王方翼於安西使築碎葉城(碎葉城焉/耆都督府)
(治所也方翼築四面十二/門為屈曲隱出伏没之狀)　冬十月單于大都䕶府突
厥阿史德温傳奉職二部俱反(阿史德姓也温傳其名/奉職亦一部酋長之名)
(單音蟬厥/九勿翻)立阿史那泥熟匐為可汗二十四州酋長皆
叛應之衆數十萬(置二十四州見一百/九十九卷永徽元年)遣鴻臚卿單于
大都䕶府長史蕭嗣業右領軍衛將軍花大智(何承天/姓苑有)
(花姓臚陵如翻單音蟬/長知兩翻嗣祥吏翻)右千牛衛將軍李景嘉等將兵
討之(將兵即亮翻/又音如字)嗣業等先戰屢㨗因不設僃會大雪
突厥夜襲其營嗣業狼狽㧞營走衆遂大亂為虜所敗
死者不可勝數(厥九勿翻敗蒲/邁翻勝音升)大智景嘉引步兵且行
且戰得入單于都䕶府嗣業減死流桂州大智景嘉並
免官突厥冦定州刺史霍王元軌命開門偃旗虜疑有
伏愳而宵遁州人李嘉運與虜通謀事洩(洩息/列翻)上令元
軌窮其黨與元軌曰彊冦在境人心不安若多所逮繫
是驅之使叛也乃獨殺嘉運餘無所問因自劾違制上
覽表大喜謂使者曰朕亦悔之向無王失定州矣(劾户/槩翻)
(又户得翻/使䟽吏翻)自是朝廷有大事上多密敕問之(朝直/遥翻)　壬
子遣左金吾衛將軍曹懐舜屯井陘(井陘縣漢晉後魏/皆属常山郡唐属)
(恒州陘/音刑)右武衛將軍崔獻屯龍門以備突厥突厥扇誘
奚契丹侵掠營州(誘羊乆翻契欺/訖翻又音喫)都督周道務遣户曹
始平唐休璟將兵擊破之(曹魏置始平縣晉武帝置始/平郡後魏廢郡以縣屬扶風)
(隋唐屬/雍州)　庚申詔以突厥背誕罷封嵩山(背蒲/妹翻)　癸亥
吐蕃文成公主遣其大臣論塞調傍來告喪并請和親
上遣郎將宋令文詣吐蕃㑹賛普之葬(將即亮翻/下管將同)　十
一月戊寅朔以太子左庶子同中書門下三品髙智周
為御史大夫罷知政事　癸未上宴裴行儉謂之曰卿
有文武兼資今授卿二職乃除禮部尚書兼檢校右衛
大將軍甲辰以行儉為定襄道行軍大摠管將兵十八
萬并西軍檢校豐州都督程務挺東軍幽州都督李文
暕(暕古/限翻)摠三十餘萬以討突厥並受行儉節度務挺名
振之子也(程名振為將著功名/於貞觀永徽之間)
永隆元年(按會要是年八月二/十三日改元永隆)春二月癸丑上幸汝州
之温湯戊午幸嵩山處士三原田遊巖所居(處昌/吕翻)己未
幸道士宗城潘師正所居(州考異曰舊傳師正趙/  賛皇人今從實録)上及
天后太子皆拜之(史言帝崇/信異端)乙丑還東都　三月裴行
儉大破突厥于黑山(黒山一名殺胡山在豐州中受降/城正北如東八十里亦謂之呼延)
(谷/)禽其酋長奉軄(句/絶)可汗泥熟匐為其下所殺以其首
來降(降户/江翻)初行儉行至朔川(依考異曰舊傳作朔州今/  實録及綂紀  余按唐)
(朔州治善陽縣漢定襄縣地單于府治金河縣漢雲中/郡城也自朔州至單于府三百五十七里以裴行儉軍)
(行次舍考之先至朔州而後至/單于府北則舊傳朔州為是)謂其下曰用兵之道撫
士貴誠制敵貴詐前日蕭嗣業粮運為突厥所掠士卒
凍餒故敗今突厥必復為此謀(復扶又翻下/復為可復同)宜有以詐
之乃詐為粮車三百乗毎車伏壯士五人各持陌刀勁
弩(陌刀大刀也一舉刀可殺數人唐六典曰陌刀長刀/也步兵所持葢古之斬馬劒釋名曰弩怒也有怒勢)
(也其柄曰臂似人臂也鈎弦者曰牙似牙齒也牙外曰/郭為牙之規郭也合名之曰機言如機之巧也亦言如)
(門户樞機開闔有/節也乗繩證翻)以羸兵數百為之援(羸倫/為翻)且伏精兵
於險要以待之虜果至羸兵弃車散走虜驅車就水屮
解鞍牧馬欲取糧壯士自車中躍出擊之虜驚走復為
伏兵所邀殺獲殆盡自是糧運行者虜莫敢近(近其/靳翻)軍
至單于府比抵暮下營掘壍己周(掘其月翻/塹七艷翻)行儉遽命
移就髙岡諸將皆言士卒已安堵不可復動行儉不從
趣使移(趣讀/曰促)是夜風雨暴至前所營地水深丈餘(深式/禁翻)
諸將驚服問其故行儉笑曰自今但從我命不必問其
所由知也奉軄既就禽餘黨走保狼山(狼山歌邏禄右/廂部落所居也)
(永徽元年置狼山/州属雲中都䕶府)詔户部尚書崔知悌馳傳詣定襄宣
慰將士且區處餘冦(傳知戀翻/處昌吕翻)行儉引軍還　夏四月
乙丑上幸紫桂宫　戊辰黄門侍郎聞喜裴炎崔知温
(聞喜縣漢屬河東郡隋以漢聞喜縣為絳縣以漢絳縣/為曲沃縣以桐鄉置聞喜縣尋改為桐鄉縣武德元年)
(復曰聞喜/屬絳州)中書侍郎京兆王德真並同中書門下三品
知温知悌之弟也　秋七月吐蕃冦河源左武衛將軍
黑齒常之擊却之(和考異曰實録吐蕃大將賛婆及素/  貴等帥衆三萬進冦河源屯兵于)
(良非川辛巳河西鎮撫大使李敬𤣥統衆與賊戰于湟/川官軍敗績副使左武衛將軍黒齒常之帥精騎三千)
(夜襲賊營殺獲二千餘級賛婆等遂退擢常之為河源/軍經略大使詔敬𤣥留鎮鄯州以為之援按儀鳯三年)
(九月敬𤣥已與吐蕃戰敗于青海常之夜襲虜營賊乃/退與此事頗相類舊書敬𤣥傳止一敗無再敗常之傳)
(儀鳯中從敬𤣥擊吐蕃走䟦地設充河源軍副使時賛/婆等屯良非川常之夜襲賊營走之擢為大使事似同)
(時新書敬𤣥傳戰青海又戰湟川凡再敗常之傳儀鳯/三年襲䟦地設調露中襲賛婆唐厯統紀皆無今年敬)
(𤣥敗事又實録今年八月丁巳敬𤣥貶衡州刺史辛巳/至丁巳纔三十七日賈耽皇華四逹記自長安至鄯州)
(約一千七百餘里時髙宗又在東都若敬𤣥敗後累表/稱疾得報乃來至東都必數日乃貶非三十七日之内)
(所能容也今略去敬𤣥湟川敗事但云吐蕃冦河源常/之擊却之而已今按劉㫬唐書地理志鄯州在京師西)
(一千九百/一十三里)擢常之為河源軍經略大使常之以河源衝
要欲加兵戌之而轉輸險逺乃廣置烽戍七十餘所開
屯田五千餘頃歳收五百餘萬石由是戰守有僃焉先
是劒南募兵於茂州西南築安戎城以斷吐蕃通蠻之
路(宋白曰茂州本冉駹之國漢開為汶山郡華陽國志/云宣帝地節三年武都白馬羌反使駱武平定之汶)
(山吏民詣武自訟一歳再度更賦至重邊人貧苦無以/供給求省郡遂省汶山郡復置都尉今州即漢蜀郡汶)
(江縣梁普通三年置繩州取桃闗之路以繩作橋以名/州後周為汶州置汶山縣唐改茂州取界内茂滋山而)
(名/)吐蕃以生羌為鄉導(先悉薦翻斷丁/管翻鄉讀曰嚮)攻陷其城以兵
據之由是西洱諸蠻皆降于吐蕃(洱而志翻/降户江翻)吐蕃盡據
羊同党項及諸羌之地東接凉松茂嶲等州南鄰天笁
西陷龜兹疎勒等四鎮(党底朗翻嶲音/髓龜兹音丘慈)北抵突厥地方
萬餘里諸胡之盛莫與為比　丙申鄭州刺史江王元
祥薨(鄭州漢滎陽縣地漢滎陽属河南郡晉分為滎陽/郡後魏屬北豫州後置鄭州隋開皇十六年改曰)
(管州大業初/復曰鄭州)　突厥餘衆圍雲州(雲州漢平城縣地後/魏為代都北齊及後)
(周為恒安鎮貞觀七/年置雲州及定襄縣)代州都督竇懐悊(悊與/哲同)右領軍中
郎將程務挺將兵擊破之(將即/亮翻)　八月丁未上還東都
　中書令檢校鄯州都督李敬𤣥軍既敗屢稱疾請還
上許之既至無疾詣中書視事上怒丁巳貶衡州刺史
(衡州漢酃縣蒸陽耒陽茶陵縣地吳置湘東郡梁陳置/衡山郡隋平陳置衡州京師東南三千四百三里至東)
(都二千七/百六十里)　太子賢聞宫中竊議以賢為天后姊韓國
夫人所生内自疑懼明崇儼以厭勝之術為天后所信
(厭於/葉翻)常密稱太子不堪承繼英王貌類太宗又言相王
相最貴(相悉/亮翻)天后嘗命北門學士撰少陽正範(顔延之/曲水詩)
(序曰正體毓德於少陽注云/東宫少陽位也少詩照翻)及孝子傳以賜太子(傳直/戀翻)
又數作書誚讓之(數所角翻/誚才笑翻)太子愈不自安及崇儼死
賊不得天后疑太子所為太子頗好聲色與户奴趙道
生等狎昵(好呼到翻/昵尼質翻)多賜之金帛司議郎韋承慶上書
諫不聽(上時/掌翻)天后使人告其事詔薛元超裴炎與御史
大夫髙智周等襍鞫之於東宫馬坊搜得皂甲數百領
以為反具道生又欵稱太子使道生殺崇儼上素愛太
子遲回欲宥之天后曰為人子懐逆謀天地所不容大
義滅親何可赦也甲子廢太子賢為庶人遣右監門中
郎將令狐智通等送賢詣京師(監古銜翻/將即亮翻)幽于别所黨
與皆伏誅仍焚其甲於天津橋南以示士民(劉昫曰東/都周之王)
(城平王東遷所都也故城在今苑内東北隅自赧王以/後及東漢魏文晉武皆都於今故洛城隋大業元年自)
(故洛城西移十八里置新都今都城是也北據邙山南/對伊闕洛水貫都有河漢之象跨洛為橋曰天津橋唐)
(世人主往來東都西京而/實都長安以長安為京師)承慶思謙之子也(韋思謙見/一百九十)
(九巻永/徽元年)乙丑立左衛大將軍雍州牧英王哲為皇太子
(雍於/用翻)改元赦天下太子洗馬劉訥言嘗撰俳諧集以獻
賢賢敗搜得之上怒曰以六經教人猶恐不化乃進俳
諧鄙説豈輔導之義邪流訥言於振州(舊志振州與崖/州同在大海洲)
(中至京師八千六百六里至東都七千七百九十七里/洗悉薦翻撰士免翻俳蒲皆翻  考異曰新傳云除名)
(為民復坐事流死/振州今從實録)左衛將軍髙真行之子政為太子典
膳丞事與賢連上以付其父使自訓責政入門真行以
佩刀刺其喉真行兄户部侍郎審行又刺其腹真行兄
子琁斷其首弃之道中(刺七亦翻琁從/宣翻斷丁管翻)上聞之不恱貶
真行為睦州刺史審行為渝州刺史真行士亷之子也
(舊志睦州京師東南三千六百五十九里至東都二千/八百二十一里渝州漢末之巴東郡隋置渝州京師西)
(南二千七百四十八里至東都三千/四百三十里髙士廉長孫无忌之舅)左庶子中書門下
三品張大安坐阿附太子左遷普州刺史(舊志普州至/京師二千三)
(百六十里至東都/三千二百三里)其餘宫僚上皆釋其罪使復位左庶
子薛元超等皆舞蹈拜恩右庶子李義琰獨引咎涕泣
時論美之　九月甲申以中書侍郎同中書門下三品
王德真為相王府長史罷政事(唐制王府置長史司馬/長史從四品上司馬從)
(四品下長史司馬統領府/僚紀綱職務相悉亮翻)　冬十月壬寅蘇州刺史曹
王明(蘇州古吳國東漢為吳郡/隋置蘇州因姑蘇山而名)沂州刺史嗣蔣王煒(沂/州)
(漢琅邪國後魏置北徐州後周改沂州以沂水名/隋為琅邪郡唐復以琅邪郡置沂州煒于鬼翻)皆坐
故太子賢之黨明降封零陵郡王黔州安置煒除名道
州安置(道州漢零陵郡冷道馮乗之地隋以零陵郡置/永州武德四年分置營州貞觀八年改曰道州)
(舊志黔州京師南三千一百九十/三里至東都二千二百七十七里)　丙午文成公主薨
于吐蕃　己酉車駕西還　十一月壬申朔日有食之
開耀元年(是年十月方改/元新書作九月)春正月突厥冦原慶等州乙
亥遣右衛將軍李知十等屯涇慶二州以僃突厥　庚
辰以初立太子敕宴百官及命婦於宣政殿(西京東内/正殿曰含)
(元後殿/曰宣政)引九部伎及散樂自宣政門入(杜佑曰散樂即/百戱也伎渠綺)
(翻散悉/亶翻)太常博士袁利貞上疏以為正寢非命婦宴㑹
之地路門非倡優進御之所(上時掌翻/倡音昌)請命婦㑹於别
殿九部伎自東西門入其散樂伏望停省上乃更命置
宴於麟德殿(麟德殿麟德中所作也閣本大明宫圗翰/林院宻邇麟德殿韋執誼曰翰林院在右)
(銀臺門内麟德殿在西/重廊之後更工衡翻)宴日賜利貞帛百叚利貞昂之
曾孫也利貞族孫誼為蘇州刺史自以其先自宋太尉
淑以來盡忠帝室(袁淑死於宋元凶之難袁顗以死奉/子勛袁昂盡節於齊室袁憲盡忠於)
(陳後/主)謂琅邪王氏雖奕世台鼎而為歴代佐命(琅邪王/氏股肱)
(晉室而王𢎞為宋室佐命王儉為齊室佐命/梁室之興侯景之簒王亮王克為勸進之首)耻與為比
嘗曰所貴於名家者為其世篤忠貞才行相繼故也(為/于)
(偽翻行/下孟翻)彼鬻婚姻求禄利者又烏足貴乎時人是其言
(因袁利貞併著袁誼之/言以其有益於名教也)　裴行儉軍既還突厥阿史那
伏念復自立為可汗(復扶又翻杜佑曰伏/念頡利從兄之子)與阿史德温
傅連兵為冦癸巳以行儉為定襄道大摠管以右武衛
將軍曹懐舜幽州都督李文暕為副將兵討之(暕古限/翻將即)
(亮/翻)　二月天后表請赦杞王上金鄱陽王素節之罪以
上金為沔州刺史(沔州漢安陸之地晉置沔陽縣江左/為魯山鎮隋開皇十七年置漢陽縣)
(属復州復州治沔陽大業初改復州曰沔/州唐復以沔州為復州分漢陽置沔州)素節為岳州
刺史(岳州漢下雋縣地吳置巴陵縣晉置建昌郡梁置/巴州隋改曰岳州因天岳山以名州大業初改羅)
(州唐復曰岳州舊志岳州京師東南二千二/百三十七里至東都一千八百一十六里)仍不聽朝
集(朝直/遥翻)　三月辛卯以劉仁軌兼太子少傅餘如故(仁/軌)
(先為尚書左僕射/同中書門下三品)以侍中郝處俊為太子少保罷政事
少府監裴匪舒善營利(少詩/照翻)奏賣苑中馬糞歳得錢二
千萬緡上以問劉仁軌對曰利則厚矣恐後代稱唐家
賣馬糞非嘉名也乃止匪舒又為上造鏡殿成(為于/偽翻)上
與仁軌觀之仁軌驚趨下殿上問其故對曰天無二日
土無二王(孟子識孔/子之言)適視四壁有數天子不祥孰甚焉
上遽令剔去(去羌/吕翻)　曹懐舜與禆將竇義昭將前軍擊
突厥(將即亮翻下/同又音如字)或告阿史那伏念與阿史德温傅在
黑沙(黒沙城後突厥/㸃啜以為南庭)左右纔二十騎以下可逕往取也
(騎奇/寄翻)懐舜等信之留老弱於瓠蘆泊(水白/為泊)帥輕鋭倍道
進至黑沙無所見人馬疲頓乃引兵還㑹薛延陁部落
欲西詣伏念遇懐舜軍因請降(帥讀曰率/降户江翻)懐舜等引兵
徐還至長城北遇温傅小戰各引去至横水(横水去金/河百四十)
(許/里)遇伏念懐舜義昭與李文暕及禆將劉敬同四軍合
為方陳(陳讀/曰陣)且戰且行經一日伏念乗便風擊之軍中
擾亂懐舜等弃軍走軍遂大敗死者不可勝數(勝音/升)懐
舜等收散卒歛金帛以賂伏念與之約和殺牛為盟伏
念北去懐舜等乃得還(還從宣翻/又音如字)夏五月丙戌懐舜免
死流嶺南　己丑河源道經略大使黑齒常之將兵擊
吐蕃論賛婆於良非川破之収其糧畜而還(畜許/救翻)常之
在軍七年吐蕃深畏之不敢犯邊　初太原王妃之薨
也(武士彠封太原王妃/從其爵咸亨元年薨)天后請以太平公主為女官以
追福(公主天/后女也)及吐蕃求和親請尚太平公主上乃為立
太平觀以公主為觀主以拒之(為于偽翻/觀古玩翻)至是始選光
禄卿汾隂薛曜之子紹尚焉紹母太宗女城陽公主也
(據㑹要城陽公主先降杜/荷荷誅降薛瓘新書亦然)秋七月公主適薛氏自興安
門南至宣陽坊西燎炬相屬(自興安門而南歴三坊至/宣陽坊萬年縣治在焉属)
(之欲/翻)夾路槐木多死紹兄顗以公主寵盛深憂之(顗魚/豈翻)
以問族祖户部郎中克構(唐户部郎掌分理户口井田/之事凡天下十道任土所出)
(為貢賦/之差)克構曰帝甥尚主國家故事茍以恭慎行之亦
何傷然諺曰娶婦得公主無事取官府不得不為之懼
也天后以顗妻蕭氏及顗弟緒妻成氏非貴族欲出之
曰我女豈可使與田舍女為妯娌邪(為于偽翻妯直六/翻娌兩耳翻妯娌)
(娣姒/婦也)或曰蕭氏瑀之姪孫國家舊姻(蕭瑀子鋭尚太/宗女襄城公主)乃
止　夏州羣牧使安元夀奏自調露元年九月以來喪
馬一十八萬餘匹監牧吏卒為虜所殺掠者八百餘人
(夏戸雅翻使䟽吏翻喪息浪翻唐諸牧監掌群牧孳課/之事凡諸羣牧立南北東西四使以分綂之其馬皆印)
(每歳終監牧使廵案孳數以功過相/除為之考課此止夏州所喪失之數)　薛延陁逹渾等
五州四萬餘帳來降(逹渾都督領姑衍州步訖若州/嵠彈州鶻州低粟州降户江翻)
甲午左僕射兼太子少傅同中書門下三品劉仁軌固
請解僕射許之　閏七月丁未裴炎為侍中崔知温薛
元超並守中書令　上徵田遊巖為太子洗馬在東宫
無所規益右衛副率蔣儼(右衛副率從四品上/洗悉薦翻率所律翻)以書責
之曰足下負巢由之俊節傲唐虞之聖主聲出區宇名
流海内主上屈萬乗之重申三顧之榮(三顧用諸葛亮/事上幸嵩山嘗)
(至遊巖所居故/云然乗繩證翻)遇子以商山之客(漢四皓隱/於商山)待子以不
臣之禮將以輔導儲貳漸染芝蘭耳(漸子/廉翻)皇太子春秋
鼎盛聖道未周僕以不才猶參庭諍足下受調䕶之寄
(漢髙帝謂四皓曰/煩公卒調䕶太子)是可言之秋唯唯而無一談悠悠以
卒年歳(唯于癸翻/卒子恤翻)向使不飡周粟(夷齊採薇西山不/食周粟飡千安翻)僕
何敢言禄及親矣以何酬塞(遊巖有母/塞悉則翻)想為不逹謹書
起予(孔子謂子夏曰起予/者商也為于偽翻)遊巖竟不能荅　庚申上以
服餌令太子監國(監古/衘翻)　裴行儉軍于代州之陘口(即/鴈)
(門之陘嶺闗/口陘音刑)多縱反間由是阿史那伏念與阿史德温
傅浸相猜貳伏念留妻子輜重於金牙山(突厥之初建/牙於金山其)
(後分為東西突厥凡建牙之地率謂之金牙山蘇定方/直抵金牙山擒賀魯此西突厥可汗所居之金牙山也)
(裴行儉遣程務挺等掩金牙山取伏念妻子此東突厥/可汗所居之金牙山也可汗所居謂之金帳故亦以金)
(牙言之間古莧翻下/同重直龍翻下同)以輕騎襲曹懐舜行儉遣禆將何
迦密自通漠道程務挺自石地道掩取之(騎奇寄翻將/即亮翻下同)
(迦居牙翻/又居伽翻)伏念與曹懐舜約和而還比至金牙山(還從/宣翻)
(比必/利翻)失其妻子輜重士卒多疾疫乃引兵北走細沙行
儉又使副摠管劉敬同程務挺等將單于府兵追躡之
伏念請執温傅以自效然尚猶豫又自恃道逺唐兵必
不能至不復設僃(走音奏躡泥輙翻/復扶又翻單音蟬)敬同等軍到伏念
狼狽不能整其衆遂執温傅從間道詣行儉降候騎告
以塵埃漲天而至將士皆震恐行儉曰此乃伏念執温
𫝊來降非它盗也然受降如受敵不可無僃乃命嚴僃
遣單使迎前勞之少選(間古莧翻降户江翻下同騎奇/寄翻使䟽吏翻勞力到翻少選)
(猶言少/頃也)伏念果帥酋長縳温傅詣軍門請罪(帥讀曰率/酋慈由翻)
(長知/兩翻)行儉盡平突厥餘黨以伏念温傅歸京師(厥九/勿翻)
冬十月丙寅朔日有食之　壬戌裴行儉等獻定襄之
俘乙丑改元(改元/開耀)丙寅斬阿史那伏念阿史德温傅等
五十四人于都市(既書十月丙寅朔日食方書壬戍裴/行儉獻俘乙丑改元又書丙寅斬阿)
(史那伏念等是十月一月内有二丙寅矣此舊史之誤/通鑑因之失於檢㸃也新書是年九月乙丑改元葢壬)
(戌獻俘亦九月事前年命行儉為定襄道/行軍大總管以討突厥故曰獻定襄之俘)初行儉許伏
念以不死故降裴炎疾行儉之功奏言伏念為副將張
䖍朂程務挺所逼又廻紇等自磧北南向逼之窮窘而
降耳(紇下没翻/磧七迹翻)遂誅之行儉歎曰渾濬爭功(事見八十/一巻晉武)
(帝太康元年言若爭伏念之死/則是與張䖍勗程務挺爭功)古今所耻但恐殺降無
復來者(復扶/又翻)因稱疾不出　丁亥新羅王法敏卒(卒子/恤翻)
遣使立其子政明　十一月癸卯徙故太子賢於巴州
(舊志巴州至京師二千三百六/十里東都二千五百八十二里)
　
　
　
　
　
　
　
　
　資治通鑑卷二百二
