
　資治通鑑卷一百五十六　宋　司馬光　撰
　　　　　　　　　　　　　　吳三省　音註
　梁紀十二(起昭陽赤奮若盡閼/逄攝提格凡二年)
　　髙祖武皇帝十二
中大通丑年春正月辛卯上祀南郊大赦　魏竇泰奄
至爾朱兆庭軍人因宴休惰忽見泰軍驚走追破之於
赤谼嶺(杜佑曰石州離石縣有赤洪水即離石水赤洪/其别名也髙歡破爾朱兆于赤洪嶺蓋近此又)
(曰赤洪水源出方山縣東流入離石谼戸工翻出考異/曰魏帝紀正月庚寅朔甲午齊獻武王自晉陽  討兆)
(丁酉大破之于赤洪嶺北齊帝紀出兵在去年破/兆在今年按嵗首宴會不應直至八日今從齊書)衆竝
降散(降戸江/翻下同)兆逃於窮山命左右西河張亮及蒼頭陳
山提斬已首以降皆不忍兆乃殺所乘白馬自縊於樹
歡親臨厚𦵏之(縊於賜翻又於計/翻臨力鴆翻哭也)慕容紹宗攜爾朱榮
妻子及兆餘衆詣歡降歡以義故待之甚厚(義故猶言/義舊也)
兆之在秀容左右皆宻通款於歡唯張亮無啟疏(疏所/故翻)
歡嘉之以為丞相府參軍　魏罷諸行臺(天監十五年/魏以李平為)
(行臺節度統攻硤石諸軍踵魏初之制而/置之也正光之末盜起始復置諸道行臺)　辛亥上祀
明堂　丁巳魏主追尊其父為武穆帝太妃馮氏為武
穆后母李氏為皇太妃　勞州刺史曹鳯東荆州刺史
雷能勝等舉城降魏(曹鳯雷能勝皆蠻左也因其/地授以州刺史降戸江翻)　魏
侍中斛斯椿聞喬寧張子期之死(寧子期死見/上卷上年)内不自
安與南陽王寶炬武衛將軍元毗王思政宻勸魏主圖
丞相歡(椿本有圖歡之心因喬張/之死懼禍將及决計為之)毗遵之𤣥孫也(道武/建國)
(之初常山王遵/有佐命之功)舍人元士弼又言歡受詔不敬帝由是
不悦椿勸帝置閤内都督部曲又增武直人數自直閤
已下員别數百(武直謂武士之入直殿閤者據五代志/紀北齊之制領軍府將軍掌宿衛禁掖)
(朱華閤外凡禁宿衛官皆主之又左右衛府將軍各一/人掌左右廂所主朱華閤以外各武衛將軍二人貳之)
(其御仗属官有御仗正副都督御仗五職御仗等員直/盪属官有直盪正副都督直入正副都督勳武前鋒正)
(副都督勳武前鋒五職等員直衛属官有直衛正副都/督翊衛正副都督等員直突属官有直突都督前鋒散)
(都督等員直閤属官有朱衣直閤將軍直寝直齎直後/之属又冇雲騎武騎驍騎遊擊前左右後等將軍左右)
(虎賁等中郎將步兵越騎射聲屯騎長水等校尉奉車/騎二都尉羽林監冗從僕射積弩積射强弩殿中等將)
(軍及員外將軍武騎常侍殿中司馬督員外司馬督等/蓋其制昉于晉代有損益觀北齊之制則當時之增置)
(亦可概/見矣)皆選四方驍勇者充之(驍堅/堯翻)帝數出遊幸椿自
部勒别為行陳(數所角翻行户/剛翻陳讀曰陣)由是朝政軍謀帝專與
椿决之帝以闗中大行臺賀拔岳擁重兵宻與相結又
出侍中賀拔勝為都督三荆等七州諸軍事(七州三荆/及襄南襄)
(郢南/郢也)欲倚勝兄弟以敵歡(倚勝及/岳也)歡益不悦侍中司空
髙乾之在信都也遭父喪不暇終服及孝武帝即位表
請解職行喪詔聽解侍中(句/絶)司空如故乾雖求退不謂
遽見許既去内侍朝政多不闗預居常怏怏(怏於/兩翻)帝既
貳於歡冀乾為己用嘗於華林園宴罷獨留乾謂之曰
司空弈世忠良(謂自髙/允以来)今(日/)復建殊效(復扶/又翻)相與雖則
君臣義同兄弟宜共立盟約以敦情契殷勤逼之乾對
曰臣以身許國何敢有貳時事出倉猝且不謂帝有異
圖遂不固辭亦不以啟歡及帝置部曲乾乃私謂所親
曰主上不親勳賢而招集羣小數遣元士弼王思政往
来闗西與賀拔岳計議又出賀拔勝為荆州外示疎忌
内實樹黨令其兄弟相近冀據有西方禍難將作必及
於我乃宻啟歡歡召乾詣并州面論時事乾因勸歡受
魏禪歡以䄂掩其口曰勿妄言今令司空復為侍中門
下之事一以相委歡屢啟請帝不許乾知變難將起宻
啟歡求為徐州(數所角翻近其靳翻難乃旦/翻復扶又翻羅復詔復下同)二月辛酉
以乾為驃騎大將軍開府儀同三司徐州刺史(驃匹妙/翻騎奇)
(計/翻)以咸陽王坦為司空(為魏主殺髙乾/討髙歡張本)　癸未上幸同
泰寺講般若經(般音鉢若/人者翻)七日而罷㑹者數萬人　魏
正光以前阿至羅常附於魏(阿至羅髙車種也魏書孝/静帝興和三年阿至羅國)
(主副伏羅越君子去賔/来降封之為髙車王)及中原多事阿至羅亦叛丞相
歡招撫之阿至羅復降凡十萬戸三月辛卯詔復以歡
為大行臺(魏方罷諸行臺今復命歡/以此職以招撫阿至羅)使隨宜裁處(處昌/吕翻)
歡與之粟帛議者以為徒費無益歡不從及經畧河西
大收其用(謂救曹泥及取万/俟受洛干時也)　髙乾將之徐州魏主聞
其漏泄機事乃詔丞相歡曰乾邕與朕私有盟約今乃
反復兩端歡聞其與帝盟亦惡之(惡烏/故翻)即取乾前後數
啟論時事者遣使封上(使疏吏翻下/同上時掌翻)帝召乾對歡使責
之乾曰陛下自立異圖乃謂臣為反覆人主加罪其可
辭乎遂賜死帝又宻𠡠東徐州刺史潘紹業殺其弟敖
曹(按李延夀齊紀魏主遣東徐州刺史潘紹業宻𠡠長/樂太守龎蒼鷹殺敖曹則是髙敖曹此時在信都也)
敖曹先聞乾死伏壯士於路執紹業得𠡠書於袍領遂
將十餘騎奔晉陽(將即亮翻/騎奇計翻)歡抱其首哭曰天子枉害
司空敖曹兄仲宻為光州刺史帝勅青州斷其歸路(斷/音)
(短仲宻由東莱歸/勃海道出青州)仲宻亦間行奔晉陽(間古/莧翻)仲宻名慎
以字行　魏太師魯郡王肅卒(卒子/恤翻)　丙辰南平元襄
王偉卒　丁巳魏以趙郡王諶為太尉(諶氏/壬翻)南陽王寶
炬為太保　魏爾朱兆之入洛也(兆入洛見一百/五十四卷二年)焚太
常樂庫鐘磬俱盡節閔帝詔録尚書事長孫稚太常卿
祖瑩等更造之至是始成命曰大成樂　魏青州民耿
翔聚衆冦掠三齊(三齊因秦漢/舊名言之)膠州刺史裴粲專事髙
談不為防禦夏四月翔掩襲州城(魏永安二年置膠州/治東武城領東武髙)
(宻平昌郡東武城今/宻州諸城縣是也)左右白賊至粲曰豈有此理左右
又言已入州門粲乃徐曰耿王来可引之聽事自餘部
衆且付城民翔斬之送首来降(降戸江/翻下同)　五月魏東徐
州民王早等殺刺史崔庠以下邳来降(紀考異曰梁帝/  六月己卯魏)
(建義城主蘭寶以下/邳城降今從魏書)　六月壬申魏以驃騎大將軍樊
子鵠為青膠大使督濟州刺史蔡儁等討耿翔(濟子/禮翻)秋
七月魏師至青州翔棄城来奔詔以為兖州刺史　壬
辰魏以廣陵王欣為大司馬趙郡王諶為太師庚戌以
前司徒賀拔允為太尉(允考異曰魏帝紀作賀拔渥按/  字阿鞠渥蓋渥字誤為渥耳)
初賀拔岳遣行臺郎馮景詣晉陽丞相歡聞岳使至甚
喜(使疏/吏翻)曰賀㧞公詎憶吾邪與景歃血約與岳為兄弟
(歃色/甲翻)景還言於岳曰歡姦詐有餘不可信也府司馬宇
文泰自請使晉陽(使疏/吏翻)以觀歡之為人歡奇其狀貌曰
此兒視瞻非常將留之泰固求復命歡既遣而悔之𤼵
驛急追至闗不及而返(項羽不殺沛公曹操之遣劉備/桓𤣥之容劉裕類如此耳有天)
(命者固非人/之所能圖也)泰至長安謂岳曰髙歡所以未簒者止憚
公兄弟耳侯莫陳恱之徒非所忌也公但潜為之備圖歡
不難今費也頭控弦之騎不下一萬夏州刺史斛㧞彌
俄突勝兵三千餘人(勝音/升)靈州刺史曹泥河西流民紇
豆陵伊利等各擁部衆未知所屬公若引軍近隴(近其/靳翻)
(隴坂/也)扼其要害震之以威懐之以惠可收其士馬以資
吾軍西輯氐𦍑北撫沙塞(靈夏塞外/北臨沙漠)還軍長安匡輔魏
室此桓文之舉也(舉一/作功)岳大悦復遣泰詣洛陽請事宻
陳其狀(復扶/又翻)魏主喜加泰武衛將軍使還報八月帝以
岳為都督雍華等二十州諸軍事雍州刺史(魏泰和十/一年分雍)
(州置華州領華山澄城白水郡二十州雍華東華岐南岐/豳原河渭涇夏東夏秦南秦梁南梁東梁巴益東益也)
(雍於用翻/華戸化翻)又割心前血遣使者齎以賜之(使疏/吏翻)岳遂引
兵西屯平凉以牧馬為名(所謂近/隴也)斛㧞彌俄突紇豆陵
伊利及費也頭万俟受洛干鐵勒斛律沙門等皆附於
岳(紇下沒翻万莫/北翻俟渠之翻)唯曹泥附於歡秦南秦河渭四州刺
史同㑹平凉受岳節度岳以夏州被邊要重(夏戸雅翻/被皮義翻)
欲求良刺史以鎮之衆舉宇文泰岳曰宇文左丞吾左
右手何可廢也沈吟累日卒表用之(沈持林翻/卒子恤翻)　九月
癸酉魏丞相歡表讓王爵不許請分封邑十萬戸頒授
勳義(勳義謂自信都從起義/討爾朱有功勳者也)從之　冬十月庚申以尚
書右僕射何敬容為左僕射吏部尚書謝舉為右僕射
　十一月癸巳魏以殷州刺史中山邸珍為徐州大都
督東道行臺僕射以討下邳(邸姓也風俗通漢有上/郡太守邸杜討王早也)
十二月丁巳魏主狩於嵩髙己巳幸温湯(歴嵩髙而南/唯汝州梁縣)
(有温/湯耳)丁丑還宫　魏荆州刺史賀㧞勝冦雍州(此梁之/雍州治)
(襄/陽)㧞下迮戍(迮側百翻/亦作笮)扇動諸蠻雍州刺史廬陵王續
遣軍擊之屢為所敗(敗蒲/賣翻)漢南震駭勝又遣軍攻馮翊
安定沔陽鄼城皆㧞之(五代志竟陵郡藍水縣僑立馮/翊郡沔陽郡後為復州襄陽郡)
(隂城縣舊置鄼城郡蕭子顯齊志寕蠻府所領郡有安/定郡領新安等縣五代志新安縣并入襄陽郡南漳縣)
(當是置安定僑郡於南漳界也藍水唐并入郢州長夀/縣隂城并入穀城縣沈約志馮翊郡治襄陽郡鄀縣沔)
(彌兗翻/鄼音賛)續遣電威將軍柳仲禮屯穀城以拒之(五代志/穀城縣)
(屬襄陽郡舊曰/義城置義城郡)勝攻之不克乃還於是沔北盪為丘墟
矣(盪徒/朗翻)仲禮慶逺之孫也(栁慶逺見一百四十三/卷齊東昏侯永元二年)　魏
丞相歡患賀㧞岳侯莫陳悦之彊右丞翟嵩曰嵩能間
之(間古/莧翻)使其自相屠滅歡遣之歡又使長史侯景招撫
紇豆陵伊利伊利不從
六年春正月壬辰魏丞相歡擊伊利於河西擒之遷其
部落於河東(河西五原河之西也/河南亦五原河之東)魏主讓之曰伊利不
侵不叛為國純臣(左傳戎子駒支曰為/先君不侵不叛之臣)王忽伐之詎有
一介行人先請之乎　魏東梁州民夷作亂(魏收志東/梁州領金)
(城直城安康魏明郡五代志西城郡舊置/東梁州金城即今金州城也東梁州治焉)二月詔以行
東雍州事豐陽泉企討平之(魏世祖置東雍州於平陽/太和中罷孝昌中於平陽)
(置唐州以唐堯都平陽因以名州建義初改為晉州未參/嘗復置東雍州也五代志曰雍州鄭縣後魏置東雍州)
(考魏收志鄭縣時已屬華州界未知此東雍州置於何/地也魏收志豐陽縣屬上庸郡太安二年置姓譜曰國)
(語潞泉余滿皆赤狄隗姓又吳全琮孫憚隆魏封南陽/食邑白水因為泉氏企去智翻  考異曰北史作泉仚)
(今從/周書)企世為商洛豪族(商洛指漢古縣商縣上洛縣而/言也隋志上洛郡有商洛縣)
魏世祖以其曾祖景言為本縣令封丹水侯使其子孫
襲之　壬戍魏大赦　癸亥上耕籍田大赦　魏永寕
浮圖災觀者皆哭聲振城闕(魏起永寕浮圖見一百四/十八卷天監十五年史言)
(末俗深信浮圖以/至於此振之印翻)　魏賀㧞岳將討曹泥使都督武川
趙貴至夏州與宇文泰謀之泰曰曹泥孤城阻逺未足
為憂侯莫陳悦貪而無信宜先圖之岳不聽(曹泥附髙/歡岳不從)
(宇文泰之言急於致討蓋欲報/髙歡禽伊利之役耳亦忿兵也)召悦㑹於髙平與共討
泥悦既得翟嵩之言乃謀取岳岳數與悦宴語(數所/角翻)長
史武川雷紹諫不聽岳使悦前行至河曲(河曲在靈州/西河千里一)
(曲河水自澆河至漢眴卷古縣率東北流至富/平始曲而北流所謂河曲也富平唐靈州也)悦誘岳
入營坐論軍事(誘音/酉)悦陽稱腹痛而起其壻元洪景㧞
刀斬岳岳左右皆散走悦遣人諭之云我别受㫖止取
一人諸君勿怖(怖普/布翻)衆以為然皆不敢動而悦心猶豫
不即撫納乃還入隴屯水洛城(我朝以渭州籠竿城置/徳順軍水洛城在軍西)
(一百/里)岳衆散還平凉趙貴詣悦請岳尸𦵏之悦許之岳
既死悦軍中皆相賀行臺郎中薛憕私謂所親曰悦才
畧素寡輒害良將吾屬今為人虜矣何賀之有憕真度
之從孫也(憕直陵翻將即亮翻薛真度見一/百三十九卷齊明帝建武元年)岳衆未有
所屬諸將以都督武川冦洛年最長(長知/兩翻)推使總諸軍
洛素無威畧不能齊衆乃自請避位趙貴曰宇文夏州
英畧冠世(冠古/玩翻)逺近歸心賞罰嚴明士卒用命若迎而
奉之大事濟矣諸將或欲南召賀㧞勝或欲東告魏朝
(朝直/遙翻)猶豫不决都督盛樂杜朔周曰(盛樂前漢之成樂/縣也屬定襄郡後)
(漢屬雲中郡魏晉省後魏先世園陵在焉魏收志永熙/中置盛樂郡雲中治所魏土地記雲中城東八十里冇)
(盛樂城宋白曰後魏所/都盛樂唐為振武軍)逺水不救近火今日之事非宇
文夏州無能濟者趙將軍議是也朔周請輕騎告哀且
迎之(騎奇/計翻)衆乃使朔周馳至夏州召泰泰與將佐賔客
共議去留前大中大夫潁川韓褒曰此天授也又何疑
乎侯莫陳悦井中蛙耳使君往必擒之衆以為悦在水
洛去平凉不逺若已有賀㧞公之衆則圗之實難願且
留以觀變泰曰悦既害元帥(帥所/類翻)自應乘勢直據平凉
而退據水洛吾知其無能為也夫難得易失者時也(用/漢)
(蒯徹語意/易以豉翻)若不早赴衆心將離夏州首望都督彌姐元
進隂謀應悦(姐音紫又子也翻彌姐元進之族為/州之首望官又為都督彌姐𦍑複姓)泰知
之與帳下都督髙平蔡祐謀執之祐曰元進㑹當反噬
不如殺之泰曰汝有大决(言能决/大計也)乃召元進等入計事
泰曰隴賊逆亂當與諸人戮力討之諸人似有不同者
何也祐即被甲持刀直入(被皮/義翻)瞋目謂諸將曰(瞋七/人翻)朝
謀夕異何以為人今日必斷姦人首舉坐皆叩頭曰(斷/丁)
(管翻坐/徂臥翻)願有所擇祐乃叱元進斬之并誅其黨因與諸
將同盟討悦泰謂祐曰吾今以爾為子爾其以我為父
乎泰與帳下輕騎馳赴平凉令杜朔周帥衆先據彈箏
峽(杜祐曰彈箏峽在今原州之百泉縣即漢朝那縣地/九域志渭州都盧峽即彈箏峽也水經云都盧山峽)
(之内常有彈箏之聲又云弦歌之山峽口水流/風吹摧響有似音韻也騎奇計翻帥讀曰率)時民間
惶懼逃散者多軍士争欲掠之朔周曰宇文公方伐罪
弔民奈何助賊為虐乎撫而遣之逺近悦附泰聞而嘉
之朔周本姓赫連曾祖庫多汗避難改焉(汗音寒難/乃旦翻)泰
命復其舊姓名之曰達丞相歡使侯景招撫岳衆泰至
安定遇之謂曰賀㧞公雖死宇文泰尚存卿何為者景
失色曰我猶箭耳唯人所射(射食亦翻英雄之姿表與/其舉措必有異乎人者以)
(侯景之凶狡宇文泰一語折之辭氣俱下良/有以哉李宻見唐太宗不覺驚服事亦類此)遂還(侯景/不敢)
(前至/平凉)泰至平凉哭岳甚慟將士皆悲喜歡復使侯景與
散騎常侍代郡張華原義寧太守太安王基勞泰(魏收/志建)
(義元年置義寧郡治孤逺城屬晉州五代志上黨郡沁/源縣後魏置義寧郡又延和二年置太安郡於漢五原)
(界屬朔州復扶又翻/勞力到翻下慰勞同)泰不受欲刧留之曰留則共享富
貴不然命在今日華原曰明公欲脅使者以死亡此非
華原所懼也泰乃遣之基還言泰雄傑請及其未定擊
滅之歡曰卿不見賀㧞侯莫陳乎吾當以計拱手取之
魏主聞岳死遣武衛將軍元毗慰勞岳軍召還洛陽并
召侯莫陳悦毗至平凉軍中已奉宇文泰為主悦既附
丞相歡不肯應召泰因元毗上表稱臣岳忽罹非命都
督冦恪等令臣權掌軍事奉詔召岳軍入京今髙歡之
衆已至河東(亦謂五原/河之東)侯莫陳悦猶在水洛士卒多是
西人顧戀鄉邑若逼令赴闕悦躡其後歡邀其前恐敗
國殄民所損更甚(此雖泰不就徴而為之辭而/亦事勢所必致也敗補賣翻)乞少賜
停緩(少詩/沼翻)徐事誘導漸就東引(誘音/酉)魏主乃以泰為大
都督即統岳軍初岳以東雍州刺史李虎為左廂大都
督(雍於/用翻)岳死虎奔荆州説賀㧞勝使收岳衆(説式/芮翻)勝不
從虎聞宇文泰代岳統衆乃自荆州還赴之至閿鄉(閿/鄉)
(在漢湖縣界隋改湖城縣為閿鄉縣閿音旻以李虎/自荆州往返之地里考之則魏東雍州時置於鄭縣)為
丞相歡别將所獲(將即/亮翻)送洛陽魏主方謀取闗中得虎
甚喜拜衛將軍厚賜之使就泰虎歆之𤣥孫也(凉王李/歆為沮)
(渠䝉遜/所滅)泰與悦書責以賀㧞公有大功於朝廷君名微
行薄(行下/孟翻)賀㧞公薦君為隴右行臺又髙氏專權君與
賀㧞公同受宻㫖屢結盟約而君黨附國賊共危宗廟
口血未乾(乾音/干)匕首已發今吾與君皆受詔還闕今日
進退唯君是視君若下隴東邁吾亦自北道同歸(平凉/在隴)
(山之北取道/涇州東赴洛)若首䑕兩端吾則指日相見(言進兵討悦/也左傳曰詰)
(朝相/見)魏主問泰以安秦隴之䇿泰表言宜召悦授以内
官或處以瓜凉一藩(魏以燉煌郡為瓜州武/威郡為凉州處昌吕翻)不然終為
後患原州刺史史歸素為賀㧞岳所親任河曲之變反
為悦守(反為於/偽翻)悦遣其黨王伯和成次安將兵二千助
歸鎮原州(魏太延二年置髙平鎮正光五年改/置原州治髙平城領髙平長城二郡)泰遣都
督侯莫陳崇帥輕騎一千襲之(帥讀曰率/騎奇計翻)崇乘夜將十
騎直扺城下餘衆皆伏於近路歸見騎少不設備(少詩/沼翻)
崇即入據城門髙平令隴西李賢及弟逺穆在城中為
崇内應於是中外鼓譟伏兵悉起遂擒歸及次安伯和
等歸於平凉泰表崇行原州事三月泰引兵擊悦至原
州衆軍畢集　夏四月癸丑朔日有食之　魏南秦州
刺史隴西李弼説侯莫陳悦曰賀㧞公無罪而公害之
又不撫納其衆今奉宇文夏州以来聲言為主報讎此
其勢不可敵也宜解兵以謝之不然必及禍悦不從宇
文泰引兵上隴(説式芮翻為於/偽翻上時掌翻)留兄子導為都督鎮原
州泰軍令嚴肅秋毫無犯百姓大悦軍出木狹闗(狹當/作峽)
(唐志原州平髙縣/西南有木峽闗)雪深二尺(深式/禁翻)泰倍道兼行出其不
意悦聞之退保畧陽(晉武帝分天水置畧陽/郡至隋廢郡為隴城縣)留萬人守
水洛泰至水洛即降泰遣輕騎數百趣畧陽(降户江翻/趣七喻翻)
悦退保上邽召李弼與之拒泰弼知悦必敗隂遣使詣
泰請為内應悦棄州城南保山險(秦州治上邽/城使疏吏翻)弼謂所
部曰侯莫陳公欲還秦州汝輩何不裝束弼妻悦之姨
也衆咸信之爭趣上邽弼先據城門以安集之遂舉城
降泰泰即以弼為秦州刺史其夜悦出軍將戰軍自驚
潰悦性猜忌既敗不聽左右近已(近其靳翻/下於近同)與其二弟
并子及謀殺岳者七八人棄軍迸走(迸北/諍翻)數日之中盤
桓往来不知所趣(趣向也/七喻翻)左右勸向靈州依曹泥悦從
之自乘騾(騾雷/戈翻)令左右皆步從(從才/用翻)欲自山中趣靈州
宇文泰使原州都督賀㧞頴追之悦望見追騎縊死於
野(騎奇計翻縊於/賜翻又於計翻)泰入上邽引薛憕為記室參軍收悦
府庫財物山積泰秋毫不取皆以賞士卒左右竊一銀
甕以歸泰知而罪之即剖賜將士悦黨豳州刺史孫定
兒據州不下有衆數萬泰遣都督中山劉亮襲之定兒
以大軍逺不為備亮先竪一纛於近城髙嶺(竪而主翻/立也纛從)
(到翻又徒沃翻今軍/中大皁旗名曰皁纛)自將二十騎馳入城定兒方置酒
猝見亮至駭愕不知所為(愕五/各翻)亮麾兵斬定兒遙指城
外纛命二騎曰出召大軍城中皆懾服莫敢動(懾之/涉翻)先
是故氐王楊紹先乘魏亂逃歸武興復稱王(魏執楊紹/先見一百)
(四十六卷天監五年/先悉薦翻復扶又翻)凉州刺史李叔仁為其民所執氐
𦍑吐谷渾所在蜂起自南岐至𤓰鄯(吐從暾入聲谷音浴/鄯上扇翻又音善)
跨州據郡者不可勝數宇文泰令李弼鎮原州夏州刺
史㧞也惡蚝鎮南秦州(㧞也惡蚝自夏州徙鎮南秦勝/音升㧞也虜複姓蚝七吏翻)
渭州刺史可朱渾道元鎮渭州(為可朱渾道元奔髙歡/張本可朱渾虜三字姓)衛
將軍趙貴行秦州事徴豳涇東秦岐四州之粟以給軍
楊紹先懼稱藩送妻子為質(質音/致)夏州長史于謹言於
泰曰明公據闗中險固之地將士驍勇(驍堅/堯翻)土地膏腴
今天子在洛迫於羣兇若陳明公之懇誠算時事之利
害請都闗右挾天子以令諸侯奉王命以討叛亂此桓文
之業千載一時也泰善之(于謹間闗兵中有年矣今乃/遇宇文氏卒以功名自見豈)
(所謂知己者邪抑際遇自有時也然謹事廣陽王深所/陳䇿畫不過隨時設變今事宇文泰則勉之以迎天子)
(而成興王之業蓋知宇文泰之才足/以有為所謂量而後入也載子亥翻)丞相歡聞泰定秦
隴遣使甘言厚禮以結之(使疏/吏翻)泰不受封其書使都督
濟北張軌獻於魏主(濟子/禮翻)斛斯椿問軌曰髙歡逆謀行
路皆知之人情所恃唯在西方未知宇文何如賀㧞(言/泰)
(之才視賀㧞/岳為何如也)軌曰宇文公文足經國武能定亂椿曰誠
如君言真可恃也魏主命泰𤼵二千騎鎮東雍州助為
勢援(時置東雍州/於華州鄭縣)仍命泰稍引軍而東泰以大都督武
川梁禦為雍州刺史使將步騎五千前行先是丞相歡
遣其都督太安韓軌將兵一萬據蒲坂以救侯莫陳悦
(先悉薦翻/將即亮翻)雍州刺史賈顯度以舟迎之梁禦見顯度説
使從泰(説式/芮翻)顯度即出迎禦禦入據長安魏主以泰為
侍中驃騎大將軍開府儀同三司闗西大都督畧陽縣公
(驃匹妙翻/騎奇計翻)承制封拜泰乃以冦洛為涇州刺史李弼為
秦州刺史前畧陽太守張獻為南岐州刺史南岐州刺
史盧待伯不受代泰遣輕騎襲而擒之(史言宇文泰/所以能定覇)侍
中封隆之言於丞相歡曰斛斯椿等今在京師必搆禍
亂隆之與僕射孫騰爭尚魏主妺平原公主公主歸隆
之騰泄其言於椿椿以白帝隆之懼逃還鄉里歡召隆
之詣晉陽㑹騰帶仗入省擅殺御史懼罪亦逃就歡領
軍婁昭辭疾歸晉陽(髙歡所親無/在洛者矣)帝以斛斯椿兼領軍
改置都督及河内闗西諸刺史華山王鷙在徐州歡使
大都督邸珍奪其管鑰(去年歡使邸珍督徐州討/下邳因奪其城華戸化翻)建州
刺史韓賢濟州刺史蔡儁皆歡黨也(濟子/禮翻)帝省建州以
去賢(建州當太行路自晉陽入洛之要道也省州去賢/不特銷歡黨亦去歡南道主人也去音𦍑吕翻)
使御史舉儁罪以汝陽王叔昭代之歡上言儁勳重不
可解奪汝陽懿德當受大藩臣弟永寶猥任定州(北史/歡弟)
(琛字元寶永/恐當作元)宜避賢路帝不聽五月丙子魏主增置勳
府庶子廂别六百人又增騎官廂别二百人(勳府庶子/及騎官皆)
(宿衛者也/騎奇計翻)魏主欲伐晉陽(髙歡時/居晉陽)辛卯下詔戒嚴云欲
自將伐梁(將即亮/翻下同)𤼵河南諸州兵大閲於洛陽南臨洛
水北際邙山帝戎服與斛斯椿臨觀之六月丁巳魏主
宻詔丞相歡稱宇文黑獺賀㧞勝頗有異志(宇文泰/字黒獺)故
假稱南伐潛為之備王亦宜共為形援讀訖燔之歡表
以為荆雍將有逆謀(荆謂賀㧞勝雍謂/宇文泰雍於用翻)臣今潛勒兵馬
三萬自河東渡又遣恒州刺史庫狄干等將兵四萬自
来違津渡(恒戸登翻自恒州渡来違津其地當在平城/之西河津之要也自此渡河至夏州  考異)
(曰丘悦三國典畧作朱違/津今從北齊書及北史)領軍將軍婁昭等將兵五萬
以討荆州冀州刺史尉景等將山東兵七萬突騎五萬
以討江左皆勒所部伏聽處分(處昌吕翻/分扶問翻)帝知歡覺其
變乃出歡表令羣臣議之欲止歡軍歡亦集并州僚佐
共議(髙歡建大丞相府於/并州僚佐皆從居之)還以表聞仍云臣為嬖佞所
間(嬖卑義翻又博/計翻間古莧翻)陛下一旦賜疑臣若敢負陛下使身
受天殃子孫殄絶陛下若垂信赤心使干戈不動佞臣
一二人願斟量廢出(斟酌也量度也斟量猶今人/言酌量也量音良出當作黜)丁卯
帝使大都督源子恭守陽胡(陽胡即陽壺城在邵郡白/水縣白水漢河東之垣縣)
(也水經注曰白水逕垣縣故城北又東南逕陽壺城東/城即垣縣之壺丘亭白水又東南流注于河按陽壺即)
(崤谷之北岸魏主欲入闗故/先使子恭守之以防歡邀截)汝陽王暹守石濟又以儀
同三司賈顯智為濟州刺史帥豫州刺史斛斯元夀東
趣濟州(濟子禮翻帥讀/曰率趣七喻翻)元夀椿之弟也蔡儁不受代帝
愈怒辛未帝復録洛中文武議意以答歡(復扶/又翻)且使舍
人温子升為𠡠賜歡曰朕不勞尺刃坐為天子所謂生
我者父母貴我者髙王今若無事背王規相攻討(背蒲/妹翻)
(規圖/也)則使身及子孫還如王誓近慮宇文為亂賀㧞應
之故戒嚴欲與王俱為聲援今觀其所為更無異迹東
南不賔為日已乆今天下戸口減半未宜窮兵極武朕
既闇昧不知佞人為誰頃髙乾之死豈獨朕意(言歡亦/惡乾封)
(上其所論時/事故因殺之)王忽對昻言兄枉死人之耳目何易可輕
如聞庫狄干語王云本欲取懦弱者為主無事立此長
君使其不可駕御今但作十五日行自可廢之更立餘
者(易弋豉翻語牛倨翻/長知兩翻更工行翻)如此議論自是王間勳人豈出
佞臣之口去嵗封隆之叛今年孫騰逃去不罪不送誰
不怪王(言歡既不加二人以/罪又不械送洛陽也)王若事君盡誠何不斬送
二首王雖啟云西去(西去言將西/攻宇文泰也)而四道俱進或欲南
度洛陽或欲東臨江左(四道俱進謂河東来違津及婁/昭尉景之兵也婁昭討荆州尉)
(景臨江左皆南指洛陽河東来違津之兵則牽制宇文/泰使不得東下髙歡之計實出於此魏主窺見其心術)
(而言/之)言之者猶應自怪聞之者寧能不疑王若晏然居
北在此雖有百萬之衆終無圖彼之心王若舉旗南指縱
無匹馬隻輪猶欲奮空拳而爭死朕本寡德王已立之
百姓無知或謂實可若為他人所圖則彰朕之惡假令
還為王殺幽辱虀粉了無遺恨本望君臣一體若合符
契不圖今日分疎至此(今人猶謂辨/析為分疎)中軍將軍王思政
言於魏主曰髙歡之心昭然可知洛陽非用武之地宇
文泰乃心王室今往就之還復舊京何慮不克帝深然
之遣散騎侍郎河東桞慶見泰於髙平共論時事泰請
奉迎輿駕慶復命帝復私謂慶曰(復扶/又翻)朕欲向荆州何
如慶曰闗中形勝宇文泰才畧可依荆州地非要害南
迫梁冦臣愚未見其可帝又問閤内都督宇文顯和(時/南)
(北朝皆有直閣將軍魏又置/閣内都督用斛斯椿之言也)顯和亦勸帝西幸時帝廣
徴州郡兵東郡太守河東裴俠帥所部詣洛陽(俠戸頰/翻帥讀)
(曰/率)王思政問曰今權臣擅命王室日卑奈何俠曰宇文
泰為三軍所推居百二之地(漢書田肯曰秦形勝之國/也帶河阻山懸隔千里持)
(㦸百萬秦得百二焉蘇林注曰得二得百萬中之/二萬人也秦地險固二萬人足當諸侯百萬人也)所謂
已操戈矛寕肯授人以柄雖欲投之恐無異避湯入火
也思政曰然則如何而可俠曰圖歡有立至之憂西巡
有將来之慮且至闗右徐思其宜耳思政然之乃進俠
於帝授左中郎將(將即/亮翻)初丞相歡以洛陽乆經喪亂欲
遷都於鄴帝曰髙祖定鼎河洛為萬世之基王既功存
社稷宜遵太和舊事歡乃止至是復謀遷都(復扶/又翻)遣三
千騎鎮建興(慕容永分上黨置建興/郡魏為建州騎奇計翻)益河東及濟州兵
擁諸州和糴粟悉運入鄴城(和糴以充軍食蓋始於此/焉歴唐至宋而民始不勝)
(其病矣濟/子禮翻)帝又𠡠歡曰王若厭伏人情(厭於協翻/又如字)杜絶
物議唯有歸河東之兵罷建興之戍送相州之粟(相州/治鄴)
(城相悉/亮翻)追濟州之軍使蔡儁受代邸珍出徐止戈散馬
各事家業脱須糧廩别遣轉輸則讒人結舌疑悔不生
王髙枕太原(枕職/任翻)朕垂拱京洛矣王若馬首南向問鼎
輕重朕雖不武為社稷宗廟之計欲止不能决在於王
非朕能定為山止簣相為惜之(書旅熬曰為山九仞功/虧一蕢孔安國注云喻)
(向成也未成一簣猶不為山論語孔子曰譬/如為山未成一簣止吾止也相為音於偽翻)歡上表極
言宇文泰斛斯椿罪惡帝以廣寕太守廣寕任祥兼尚
書左僕射加開府儀同三司祥棄官走渡河據郡待歡
(魏收志廣寕郡屬朔州領石門中川二縣五代志馬邑/郡善陽縣後齊置廣寕郡孝昌以来寄治并州界時歡)
(在并州祥當直走就歡不必據郡以待歡之南也又按/五代志建州沁水縣舊置廣寕郡祥所據者蓋沁水之)
(廣寕也若其鄉里則/當在朔州之廣寕)帝乃𠡠文武官北来者任其去留
遂下制書數歡咎惡(數所/具翻)召賀㧞勝赴行在所勝以問
太保掾范陽盧柔柔曰髙歡悖逆公席卷赴都與决勝
負死生以之上策也(掾於絹翻悖蒲沒翻/又蒲内翻卷讀曰捲)北阻魯陽南
并舊楚(江陵舊楚之郢/都在其界内)東連兗豫西引闗中帶甲百萬
觀舋而動中策也(舋許/靳翻)舉三荆之地庇身於梁功名皆
去下策也勝笑而不應(賀㧞勝既不能勤王又不能保/境挺身奔梁卒如盧柔所料原)
(勝之心以柔書生故易其言殊不知博歡往迹黙察時/變以坐論勝敗則書生之見固非武夫徤將之所能及)
(也/)帝以宇文泰兼尚書僕射為闗西大行臺許妻以馮
翊長公主(妻七細翻/長知兩翻)謂泰帳内都督秦郡楊荐曰(考魏/收地)
(形志魏無秦郡五代志曰扶風雍縣後魏置秦平郡又/雍州醴泉縣後魏曰寧夷西魏置寧夷郡後周改曰秦)
(郡/)卿歸語行臺(語作/倨翻)遣騎迎我以荐為直閤將軍泰以
前秦州刺史駱超為大都督將輕騎一千赴洛又遣荐
與長史宇文側出闗候接(候接魏/主也)丞相歡召其弟定州
刺史琛使守晉陽(琛丑/林翻)命長史崔暹佐之暹挺之子也
(通鑑以此别為破六/韓㧞陵所敗之崔暹)歡勒兵南出告其衆曰孤以爾朱
擅命建大義於海内奉戴主上(事見上/卷四年)誠貫幽明橫為
斛斯椿讒搆(橫戸/孟翻)以忠為逆今者南邁誅椿而已以髙
敖曹為前鋒宇文泰亦移檄州郡數歡罪惡(數所/具翻)自將
大軍𤼵髙平前軍屯𢎞農(將即/亮翻)賀㧞勝軍於汝水(賀㧞/勝蓋)
(出魯陽屯襄城界/僅越境而止耳)秋七月己丑魏主親勒兵十餘萬屯
河橋以斛斯椿為前驅陳於邙山之北椿請帥精騎二
千夜度河掩其勞弊(陳讀曰陣帥讀/曰率騎奇計翻)帝始然之黄門侍
郎楊寛説帝曰(説式/芮翻)髙歡以臣伐君何所不至今假兵
於人恐生他變椿若度河萬一有功是滅一髙歡生一
髙歡矣帝遂𠡠椿停行椿歎曰頃熒惑入南斗(晉天文/志曰南)
(斗六星天廟也將有天子之事占於斗熒惑罰/入之天子不安其位後所謂天子下殿走是也)星今上
信左右間搆(間古/莧翻)不用吾計豈天道乎宇文泰聞之謂
左右曰髙歡數日行八九百里此兵家所忌當乗便擊
之而主上以萬乘之重(乘成/正翻)不能度河决戰方縁津據
守且長河萬里扞禦為難若一處得度大事去矣即以
大都督趙貴為别道行臺自蒲坂濟趣并州(别道而進/示將擬髙)
(歡之後趣/七喻翻)遣大都督李賢將精騎一千赴洛陽(以迎魏/主也將)
(即亮/翻)帝使斛斯椿與行臺長孫稚大都督潁川王斌之
鎮虎牢行臺長孫子彦鎮陜(斌音彬陜/式冉翻)賈顯智斛斯
元夀鎮滑臺斌之鑒之弟(安樂王鑒見一百/五十卷普通五年)子彦稚之
子也歡使相州刺史竇泰趣滑臺(相息/亮翻)建州刺史韓賢
趣石濟竇泰與顯智遇於長夀津(水經河水右逕滑臺/城又東北逕凉城縣)
(又東北為長夀津述征記/曰凉城到長夀津六十里)顯智隂約降於歡引軍退(降/户)
(江翻/下同)軍司元𤣥覺之馳還請益師帝遣大都督侯幾紹
赴之(魏書官氏志内入/諸姓有侯幾氏)戰於滑臺東顯智以軍降紹戰
死北中郎將田怙為歡内應歡潛軍至野王帝知之斬
怙(五代志河内郡治/河内縣舊曰野王)歡至河北十餘里(自野王進兵距/河纔十餘里)
再遣使口申誠欵帝不報(使疏/吏翻)丙午歡引軍渡河魏主
問計於羣臣或欲奔梁或云南依賀㧞勝或云西就闗
中或云守洛口死戰(洛水過鞏縣東而北/入於河謂之洛口)計未决元斌
之與斛斯椿爭權棄椿還紿帝云髙歡兵已至(曰考異/  魏書)
(斛斯椿傳云椿懼已不免復啟出帝假説遊聲以刧脅/帝帝信之遂入闗按齊髙祖舉兵向洛而云椿刼脅帝)
(不亦誣乎此乃魏收欲媚齊人重椿之/罪耳今從齊書髙祖紀及北史椿𫝊)丁未帝遣使召
椿還遂帥南陽王寶炬清河王亶廣陽王湛以五千騎
宿於瀍西南陽王别舍沙門惠臻負璽持千牛刀以從
(帥讀曰率璽斯/氏翻從才用翻)衆知帝將西出其夜亡者過半亶湛亦
逃歸湛深之子也(廣陽王深為/葛榮所殺)武衛將軍雲中獨孤信
單騎追帝(令孤徳棻曰獨孤部與魏/俱起三十六大姓之一也)帝歎曰將軍辭父
母捐妻子而来世亂識忠臣豈虛言也戊申帝西奔長
安李賢遇帝於崤中(陜有三崤之山魏太和十/一年置崤縣屬恒農郡)己酉歡
入洛陽舍於永寧寺遣領軍婁昭等追帝請帝東還長
孫子彦不能守陜棄城走髙敖曹帥勁騎追帝至陜西
不及(陜西陜城/之西也)帝鞭馬長騖糗漿乏絶(騖音務糗去乆/翻熬米麥為之)
(鄭𤣥曰漿酢酨/周官漿人掌之)三二日間從官唯飲澗水(從才/用翻)至湖城
有王思村民以麥飯壺漿獻帝帝悦復一村十年至稠
桑(湖城即漢湖縣城湖城/西有稠桑驛復方目翻)潼闗大都督毛鴻賔迎獻酒
食從官始解饑渴八月甲寅丞相歡集百官謂曰為臣
奉主匡救危亂若處不諫爭出不陪從(處昌吕翻爭讀/曰諍從才用翻)
緩則耽寵爭榮急則委之逃竄臣節安在衆莫能對兼
尚書左僕射辛雄曰主上與近習圖事雄等不得預聞
及乗輿西幸(乘繩/工翻)若即追隨恐跡同佞黨留待大王又
以不從䝉責雄等進退無所逃罪歡曰卿等備位大臣
當以身報國羣佞用事卿等嘗有一言諫爭乎使國家
之事一朝至此罪欲何歸乃收雄及開府儀同三司叱
列延慶兼吏部尚書崔孝芬都官尚書劉廞兼度支尚
書天水楊機散騎常侍元士弼皆殺之(歡責辛雄等以/罪而殺之亦以)
(去魏朝之望將以樹其私/黨耳廞許金翻度徒洛翻)孝芬子司徒從事中郎猷間
行入闗魏主使以本官奏門下事(凡事經門下者使之/聞奏也間古莧翻)
歡推司徒清河王亶為大司馬承制决事居尚書省宇
文泰使趙貴梁禦帥甲騎二千奉迎帝循河西行謂禦
曰此水東流而朕西上若得復見洛陽親詣陵廟卿等
功也帝及左右皆流涕泰備儀衛迎帝謁見於東陽驛
(水經志渭水過長安城北又東過新豐東合西陽水又/東合東陽水二水竝南出廣鄉原上時掌翻復扶又翻)
(謁見賢/遍翻)免冠流涕曰臣不能式遏冦虐(詩曰式遏冦/虐無俾作慝)使
乗輿播遷臣之罪也(乗成/正翻)帝曰公之忠節著於遐邇朕
以不德負乗致冦(易曰負且乘致冦至負也者小人之/事也乘也者君子之器也小人而乘)
(君子之器盜/思奪之矣)今日相見深用厚顔(鄭𤣥曰顔之厚/者不知慚於人)方以
社稷委公公其勉之將士皆呼萬嵗遂入長安以雍州
廨舍為宫(廨居隘翻/公宇也)大赦以泰為大將軍雍州刺史兼
尚書令(雍於/用翻)軍國之政咸取决焉别置二尚書分掌機
事以行臺尚書毛遐周惠達為之時軍國草創二人積
糧儲治器械簡士馬魏朝賴之(治直之翻/朝直遥翻)泰尚馮翊長
公主拜駙馬都尉(漢武帝置奉車駙馬騎三都尉魏晉/以来尚主者例拜駙馬都尉長知兩)
(翻/)先是熒惑入南斗去而復還留止六旬上以諺云熒
惑入南斗天子下殿走乃跣而下殿以禳之(鄭𤣥曰却/變曰禳先)
(悉見/翻)及聞魏主西奔慚曰虜亦應天象邪　己未武興
王楊紹先為秦南秦二州刺史(己未之下當有/以字梁書亦然)　辛酉
魏丞相歡自追迎魏主戊辰清河王亶下制大赦歡至
𢎞農九月癸巳使行臺僕射元子思帥侍官迎帝(帥讀/曰率)
(下/同)己酉攻潼闗克之擒毛鴻賔進屯華隂長城(此城戰/國時魏)
(築長城自鄭濵洛/者也華戸化翻)龍門都督薛崇禮以城降歡(魏收志/華山郡)
(夏陽縣有龍門山水經注河水出龍門口蓋兩山夾河/故謂之龍門大禹所鑿也後魏置龍門郡龍門縣屬南)
(汾州隋廢龍門郡以龍門縣屬河東郡此即河/東之龍門也西對夏陽之龍門山降戸江翻)賀㧞勝
使長史元頴行荆州事守南陽自帥所部西赴闗中至
淅陽(漢析縣屬𢎞農郡宋永初志屬順陽郡魏收志折/陽郡屬析州五代志析州内鄉縣舊置淅陽郡淅)
(思歴/翻)聞歡已屯華隂欲還行臺左丞崔謙曰今帝室顛
覆主上䝉塵公宜倍道兼行朝於行在(朝直/遙翻)然後與宇
文行臺同心戮力唱舉大義天下孰不望風響應今捨
此而退恐人人解體一失事機後悔何及勝不能用遂
還歡退屯河東使行臺長史薛瑜守潼闗(史考異曰北/  作薛瑾典)
(畧作薛長瑜北齊帝紀/作薛瑜今從北齊書)大都督厙狄温守封陵築城於
蒲津西㟁(水經注潼闗直北隔河有層阜巍然獨秀孤/峙河陽世謂之風陵蒲津即河東郡蒲阪津)
(也唐志蒲州河西縣有蒲/津闗河東縣南有風陵闗)以薛紹宗為華州刺史使守
之(華戸/化翻)以髙敖曹行豫州事歡自發晉陽至是凡四十
啟魏主皆不報歡乃東還遣行臺侯景等引兵向荆州
荆州民鄧誕等執元頴以應景賀㧞勝至景逆擊之勝
兵敗帥數百騎来奔(奔梁也通鑑以梁繫年故書来/奔帥讀曰率騎音奇計翻下同)
魏主之在洛陽也宻遣閤内都督河南趙剛召東荆州
刺史馮景昭帥兵入援兵未及發魏主西入闗景昭集
府中文武議所從司馬馮道和請據州待北方處分(北/方)
(謂髙歡也處昌/吕翻分扶問翻)剛曰公宜勒兵赴行在所(天子所至/為行在所)乆
之更無言者剛抽刀投地曰公若欲為忠臣請斬道和
如欲從賊可速見殺景昭感悟即帥衆赴闗中侯景引
兵逼穰城(謂攻元/穎時也)東荆州民楊祖歡等起兵以其衆邀
景昭於路景昭戰敗剛沒蠻中(魏東荆州本蠻/左所據之地)冬十月
丞相歡至洛陽(至考異曰齊書北史皆云九月庚寅還/  洛陽按歡九月己酉克潼闗己酉九)
(月二十九日也不容庚寅已還/至洛陽庚寅乃九月十日也)又遣僧道榮奉表於孝
武帝曰陛下若逺賜一制許還京洛臣當帥勒文武式
清宫禁若返正無日則七廟不可無主萬國須有所歸
臣寧負陛下不負社稷帝亦不答歡乃集百官耆老議
所立時清河王亶出入已稱警蹕歡醜之乃託以孝昌
以来昭穆失序(昭讀為韶/時昭翻)永安以孝文為伯考永熙遷
孝明於夾室(敬宗尊其父彭城王勰為皇帝列於七廟/以孝文為伯考髙歡之立魏孝武改元永)
(熙孝武自以於孝明帝兄弟也禮兄弟不相入廟/遂遷孝明帝主於夾室凡宗廟之制有東西夾室)業喪
祚短職此之由(喪息/亮翻)遂立清河世子善見為帝謂亶曰
欲立王不如立王之子亶不自安輕騎南走歡追還之
丙寅孝静帝即位於城東北(歡以善見者清河王懌之/孫於孝明帝猶子也入繼)
(大宗則昭穆順遂立之城/東北者洛陽城東北也)時年十一大赦改元天平(魏/自)
(此分為/東西)魏宇文泰進軍攻潼闗斬薛瑜虜其卒七千人
還長安進位大丞相東魏行臺薛脩義等度河據楊氏
璧(據薛端傳楊氏壁在龍門西㟁當在華隂夏陽/之間蓋華隂諸楊遇亂築壁以自守因以為名)魏司
空參軍河東薛端糾帥村民擊却東魏復取楊氏(帥讀/曰率)
(下同復/扶又翻)丞相泰遣南汾州刺史蘇景恕鎮之(魏汾州本/治蒲子城)
(孝昌中陷移治西河時西河已屬東/魏故西魏僑置南汾州於楊氏壁)　丁卯以信武將
軍元慶和為鎮北將軍帥衆伐東魏　初魏孝武既與
丞相歡有隙齊州刺史侯淵兖州刺史樊子鵠青州刺
史東莱王貴平(元貴平封/東莱王)隂相連結以觀時變淵亦遣
使通於歡所(使疏/吏翻)及孝武帝入闗清河王亶承制以汝
陽王暹為齊州刺史暹至城西淵不時納城民劉桃符
等潛引暹入城淵帥騎出走妻子部曲悉為暹所虜行
及廣里(司馬彪續漢志濟北郡盧/縣有光里光廣聲相近也)㑹承制以淵行青州
事(承制言命出/於清河王亶)歡遺淵書曰(遺於/季翻)卿勿以部曲單少憚
於東行齊人澆薄唯利是從(少詩沼翻/澆堅堯翻)齊州尚能迎汝
陽王青州豈不能開門待卿也淵乃復東(復扶又/翻下同)暹歸
其妻子部曲貴平亦不受代淵襲髙陽郡克之(魏收志/髙陽郡)
(故樂安地宋文帝置髙陽郡屬冀州後入魏屬/青州五代志青州北海縣舊曰下宻置髙陽郡)置累重
於城中(累力瑞翻/重直用翻)自帥輕騎遊掠於外貴平使其世子
帥衆攻髙陽淵夜趣東陽(青州治/東陽城)見州民餽糧者紿之
曰臺軍已至殺戮殆盡我世子之人也脱走還城汝何
為復往聞者皆棄糧走比曉(紿待亥翻比/必利翻及也)復謂行人曰
臺軍昨夜已至髙陽我是前鋒今至此不知侯公竟在
何所城民恟懼遂執貴平出降(侯淵取韓樓亦用此術/技止此耳恟許勇翻)
戊辰淵斬貴平傳首洛陽　庚午東魏以趙郡王諶為
大司馬(諶世/壬翻)咸陽王坦為太尉開府儀同三司髙盛為
司徒髙敖曹為司空坦樹之弟也(元樹奔梁中大通/四年為魏所擒)丞
相歡以洛陽西逼西魏南近梁境乃議遷鄴書下三日
即行(書謂歡所下書也近/其靳翻下遐稼翻)丙子東魏主發洛陽四十萬
戸狼狽就道收百官馬尚書丞郎已上非陪從者盡令
乗驢歡留後部分事畢還晉陽(從才用翻/分扶問翻)改司州為洛
州以尚書令元弼為洛州刺史鎮洛陽(魏明元帝取洛/陽置洛州孝文)
(帝徙都洛太和十七年改為司州髙歡既逼東/魏主遷鄴改相州為司州復以洛陽改為洛州)以行臺
尚書司馬子如為尚書左僕射與右僕射髙隆之侍中
髙岳孫騰留鄴共知朝政(朝直/遙翻)詔以遷民貲産未立出
粟一百三十萬石以賑之(賑之/忍翻)十一月兖州刺史樊子
鵠據瑕丘以拒東魏南青州刺史大野㧞帥衆就之(大/野)
(虜複/姓)庚寅東魏主至鄴居北城相州之廨改相州刺史
為司州牧(東魏司州領魏陽平廣平汲廣宗東郡北廣/平林慮頓丘濮陽黎陽清河郡相息亮翻廨)
(音居/隘翻)魏郡太守為魏尹(後北齊改魏/尹為清都尹)是時六坊之衆從
孝武帝西行者不及萬人(魏蓋以宿衛之/士分為六坊)餘皆北徙竝
給常廩春秋賜帛以供衣服(養兵之/害始此)乃於常調之外(調/徒)
(弔/翻)隨豐稔之處折絹糴粟以供國用　十二月魏丞相
泰遣儀同李虎李弼趙貴擊曹泥於靈州　閏月元慶
和克瀨鄉而據之(司馬彪續漢志陳國苦縣有賴鄉老/子所居也晉苦縣屬梁國後魏并苦)
(縣入陳留/谷陽縣)　魏孝武帝閨門無禮從妹不嫁者三人(從/才)
(用/翻)皆封公主平原公主明月南陽王寶炬之同産也從
帝入闗丞相泰使元氏諸王取明月殺之帝不悦或時
彎弓或時椎案由是復與泰有隙(椎直追翻/復扶又翻)癸巳帝飲
酒遇酖而殂(年二/十五)泰與羣臣議所立多舉廣平王贊贊
孝武之兄子也侍中濮陽王順於别室埀涕謂泰曰髙
歡逼逐先帝立㓜主以專權明公宜反其所為廣平冲
㓜不如立長君而奉之泰乃奉太宰南陽王寶炬而立
之(寳炬孝文帝之孫京兆/王愉之子長知兩翻)順素之曾孫也(按魏宗室名/順者前後凡)
(三人道武伐中山順欲於平城自立此時猶以拓㧞為/姓又任城王澄之子順叱髙肇門者指元乂妻諫靈后)
(粧飾斥徐紇以抗直著後聞河隂之難奔走而死/此元順則常山王素之孫二人皆已改姓元氏)殯孝
武帝於草堂佛寺諫議大夫宋球慟哭嘔血漿粒不入
口者數日泰以其名儒不之罪也　魏賀㧞勝之在荆
州也表武衛將軍獨孤信為大都督東魏既取荆州魏
以信為都督三荆州諸軍事尚書右僕射東南道行臺
大都督荆州刺史以招懐之蠻酋樊五能攻破淅陽郡
以應魏(酋慈尤翻能考異曰北/史作樊大  今從魏書)東魏西荆州刺史辛纂
欲討之(據隋紀辛纂時鎮穰城則西荆州即/荆州以穰城在東荆州之西故云)行臺郎中
李廣諫曰淅陽四面無民唯一城之地山路深險表裏
羣蠻今少遣兵則不能制賊(少詩/沼翻)多遣則根本虛弱脱
不如意大挫威名人情一去州城難保纂曰豈可縱賊
不討廣曰今所憂在心腹何暇治疥癬(治直/之翻)聞臺軍不
乆應至(臺軍謂東魏/所遣軍也)公但約勒屬城使完壘撫民以討
之雖失淅陽不足惜也纂不從遣兵攻之兵敗諸將因
亡不返城民宻召獨孤信信至武陶(武陶疑當/作武關)東魏遣
恒農太守田八能(恒農即𢎞農後魏避顯/祖諱改𢎞曰恒戸登翻)帥羣蠻拒信
於淅陽(帥讀/曰率)又遣都督張齊民以步騎三千出信之後
信謂其衆曰今士卒不滿千人首尾受敵(謂田八能拒/其前張齊民)
(出其/後也)若還擊齊民則土民必謂我退走(土民謂淅/陽之民)必争
来邀我不如進擊八能破之齊民自潰矣遂擊破八能
乗勝襲穰城辛纂勒兵出戰大敗還趣城門未及闔(戰/敗)
(奔還門者惶遽未及/下關也趣七喻翻)信令都督武川楊忠為前驅(楊忠/隋文)
(帝之父也隋氏自以為出於華隂楊震而忠則世居武/川隋氏序其世曰本𢎞農華隂之楊漢太尉震十四世)
(至文帝震八世孫北平太守鉉鉉子元夀魏初為武川/鎮司馬因家於神武樹頽縣元夀生惠嘏嘏生烈烈生)
(禎禎/生忠)忠叱門者曰大軍已至城中有應爾等求生何不
避走門者皆散忠帥衆入城斬纂以狥城中懾服(懾之/涉翻)
信分兵定三荆居半嵗東魏髙敖曹侯景將兵奄至城
下信兵少不敵與楊忠皆来奔(為賀㧞勝與信忠還魏/張本將即亮翻少詩沼)
(翻/)
　
　
　
　
　資治通鑑卷一百五十六
