
　資治通鑑卷二百九十四　宋　司馬光　撰
　　　　　　　　　　　　　　胡三省　音註
　後周紀五(起著雍敦牂盡屠/維栛洽凡二年)
　　世宗睿文孝武皇帝下
顯徳五年春正月乙酉廢匡國軍(唐末以同州/置匡國軍)　唐改
元中興　丁亥右龍武將軍王漢璋奏克海州　己丑
以侍衛馬軍都指揮使韓令坤權揚州軍府事　上欲
引戰艦自淮入江阻北神堰不得度(北神鎮在楚州城/北五里呉王夫差)
(溝通江淮後人於此立堰者以淮水低溝水髙防其/洩也舟行度堰入淮今號為平水堰艦户黯翻下同)欲
鑿楚州西北鸛水以通其道(今楚州城西/老鸛河是也)遣使行視還
言地形不便計功甚多(行下孟翻還從/宣翻又如字)上自往視之授
以規畫發楚州民夫浚之旬日而成用功甚省巨艦數
百艘皆達于江(艘蘇/遭翻)唐人大驚以為神　壬辰抜靜海
軍始通呉越之路(先是唐於海陵之東境置靜海都鎮/制置院西至海陵二百七十五里宋)
(白曰靜海軍本揚州狼山鎮地南唐於狼山北/立靜海制置院周得之建靜海軍尋升為通州)先是帝
遣左諫議大夫長安尹日就等使呉越語之曰卿今去
雖汎海比還淮南已平當陸歸耳(自靜海軍東南至江/口於狼山之西度江)
(登陸抵福山鎮則蘇州常熟縣界呉越/之境也先悉薦翻語牛倨翻比必利翻)已而果然　甲
辰蜀右補闕章九齡見蜀主言政事不治由奸佞在朝
(朝直/遥翻)蜀主問奸佞為誰指李昊王昭逺以對蜀主怒以
九齡為毁斥大臣貶維州録事參軍(臨亂之君各賢其/臣卒之亡蜀者昊)
(昭逺/也)　周兵攻楚州踰四旬唐楚州防禦使張彦卿固
守不下乙巳帝自督諸將攻之宿於城下丁未克之彦
卿與都監鄭昭業猶帥衆拒戰(帥讀/曰率)矢刃皆盡彦卿舉
繩牀以鬭而死所部千餘人至死無一人降者(唐失淮/南死於)
(城郭封疆者/猶有人焉)　髙保融遣指揮使魏璘(璘離/珍翻)將戰船百
艘東下㑹伐唐至于鄂州　庚戌蜀置永寕軍於果州
以通州𨽻之　唐以天長為雄州以建武軍使易文贇
為刺史二月甲寅文贇舉城降(贇於/倫翻)　戊午帝發楚州
丁卯至揚州命韓令坤發丁夫萬餘築故城之東南隅
為小城以治之(今揚州大城是也揚州古城西/據蜀岡北包雷陂治直之翻)　乙亥
黄州刺史司超奏與控鶴右廂都指揮使王審琦攻唐
舒州擒其刺史施仁望　丙子建雄節度使真定楊廷
璋奏敗北漢兵於隰州城下(敗補/邁翻)時隰州刺史孫議暴
卒廷璋謂都監閑廄使李謙溥曰今大駕南征澤州無
守將(澤州當/作隰州)河東必生心若奏請待報則孤城危矣即
牒謙溥權隰州事謙溥至則修守備未幾北漢兵果至
(幾居/豈翻)諸將請速救之廷璋曰隰州城堅將良未易克也
(將即亮翻/易以䜴翻)北漢攻城久不下廷璋度其疲困無備(度徒/洛翻)
濳與謙溥約各募死士百餘夜襲其營(九域志晉州西/北至隰州二百)
(五十里楊廷璋葢濳軍而/至與隰州約表裏相應也)北漢兵驚潰斬首千餘級北
漢兵遂解去　三月壬午朔帝如泰州　丁亥唐大赦
改元交泰　唐太弟景遂前後凡十表辭位且言今國
危不能扶請出就藩鎮燕王𢎞冀嫡長有軍功(𢎞冀唐/主之嫡)
(長子軍功謂用柴克𢎞敗呉越兵以解/常州之圍也事見上卷三年長知兩翻)宜為嗣謹奏上
太弟寶冊(上時/掌翻)齊王景達亦以敗軍辭元帥唐主乃立
景遂為晉王加天策上將軍江南西道兵馬元帥洪州
大都督太尉尚書令以景達為浙西道元帥潤州大都
督景達以浙西方用兵固辭(呉越之兵雖於常州/敗退然猶遥應中國)改撫
州大都督立𢎞冀為皇太子參决庶政𢎞冀為人猜忌
嚴刻景遂左右有未出東宫者立斥逐之(為𢎞冀毒殺/景遂張本)
其弟安定公從嘉畏之不敢預事専以經籍自娯(從嘉/是為)
(後主/煜)　辛卯上如迎鑾鎮(迎鑾鎮本宋之白沙也呉主/楊溥至白沙閲舟師徐温自)
(金陵來見因以白沙為迎鑾鎮白沙之地本屬江/都唐分江都置永貞縣吴為迎鑾鎮宋為真州)屢至
江口遣水軍擊唐兵破之上聞唐戰艦數百艘洎東㳍
州將趣海口扼蘇杭路(東㳍州在泰州東南大江中元/是海嶼沙島之地宋白曰東㳍)
(洲在通州東南通州海門/縣界㳍音布州當作洲)遣殿前都虞候慕容延釗將
步騎右神武統軍宋延渥將水軍循江而下甲午延釗
奏大破唐兵於東㳍州上遣李重進將兵趣廬州(唐末/楊行)
(密自廬州起既建國遂為重鎮周師度淮舒靳黄先皆/欵附獨廬未下葢宿兵多周師不敢輕犯也趣七喻翻)
唐主聞上在江上恐遂南度又恥降號稱藩乃遣兵部
侍郎陳覺奉表(表考異曰十國紀年遣樞密使陳覺奉/  實録載其表云今遣左諫議大夫兵)
(部侍郎臣陳覺躬聴敕命葢/當時所假之官耳今從之)請傳位於太子𢎞冀使聴
命於中國時淮南惟廬舒蘄黄未下(蘄渠/希翻)丙申覺至迎
鑾見周兵之盛白上請遣人度江取表獻四州之地畫
江為境以求息兵辭指甚哀上曰朕本興師止取江北
爾主能舉國内附朕復何求(復扶/又翻)覺拜謝而退丁酉覺
請遣其屬閤門承㫖劉承遇如金陵上賜唐主書稱皇
帝恭問江南國主慰納之戊戌呉越奏遣上直指揮使
處州刺史邵可遷秀州刺史路彦銖以戰艦四百艘士
卒萬七千人屯通州南岸(周既克靜海軍置通州通州/南岸蘇州常熟縣福山鎮之)
(地即東晉/之南沙也)唐主復遣劉承遇奉表稱唐國主請獻江北
四州嵗輸貢物十萬於是江北悉平得州十四縣六十
(光夀廬舒蘄黄滁和濠/泗楚揚泰通十四州)庚子上賜唐主書諭以縁江諸
軍及兩浙湖南荆南兵並當罷歸其廬蘄黄三道亦令
歛兵近外(謂周所遣進攻廬蘄黄之/軍也近外謂近郊之外)俟彼將士及家屬
就道可遣人召將校以城邑付之(將即亮翻/校户教翻)江中舟艦
有須往來者並令就北岸引之(凡唐舟艦在北岸者/皆許令引就南岸)辛
丑陳覺辭行又賜唐主書諭以不必傳位於子壬寅上
自迎鑾復如揚州癸卯詔呉越荆南軍各歸本道賜錢
𢎞俶犒軍帛三萬匹髙保融一萬匹(呉越軍臨南沙荆/南軍至鄂州各犒)
(之使罷歸/犒苦到翻)甲辰置保信軍於廬州以右龍武統軍趙匡
贊為節度使丙午唐主遣馮延己獻銀絹錢茶榖共百
萬以犒軍(銀兩絹匹錢貫茶斤榖石/各以萬計其數共為百萬)己酉命宋延渥將
水軍三千泝江廵警庚戌敇故淮南節度使楊行密故
昇府節度使徐温等墓並量給守户(削其僭謚存其故/鎮昇府即金陵金)
(陵唐之昇州/故曰昇府)其江南羣臣墓在江北者亦委長吏以時
檢校(長知/兩翻)辛亥唐主遣其臨汝公徐遼代已來上夀(言/奉)
(酒上夀非聖節也帝生於/九月二十四日上時掌翻)　是月浚汴口導河流達于
淮於是江淮舟檝始通(此即唐時運路也自江淮割據/運漕不通水路湮塞今復浚之)
　夏四月乙卯帝自揚州北還(還從宣翻/又如字)　新作太廟
成庚申神主入廟(太祖廣順三年作太廟於大梁至是/始成五代㑹要太祖廣順元年七月)
(追尊髙祖璟為睿和皇帝廟號信祖曽祖諶為明憲皇/帝廟號僖祖祖藴為翼順皇帝廟號義祖考簡為章肅)
(皇帝廟/號慶祖)　辛酉夜錢塘城南火延及内城官府廬舎
幾盡(幾居/依翻)壬戌旦火將及鎮國倉呉越王𢎞俶久疾
自强出救火火止謂左右曰吾疾因災而愈衆心稍
安　帝之南征也契丹乗虚入冦壬申帝至大梁命
張永徳將兵備禦北邊　五月辛巳朔日有食之
詔賞勞南征士卒及淮南新附之民(勞力/到翻)　辛卯以
太祖皇帝領忠武節度使徙安審琦為平盧節度使成
徳節度使郭崇攻契丹束城抜之(束城漢勃海郡之束/州縣隋改曰束城唐)
(屬瀛州宋熙寕六年/省束城為鎮屬河間)以報其入冦也　唐主避周諱更
名景(避周信祖諱/也更工衡翻)下令去帝號稱國主凡天子儀制皆
有降損去年號用周正朔(去羌吕翻徳考異曰世宗實/録薛史顯  二年乙卯十一)
(月伐淮南唐之保大十三年也三年正月四年二月十/月三幸淮南五年戊午三月江北平唐之交泰元年也)
(而江南録誤以保大十五年事合十四年十五年丁巳/改交泰五月去帝號明年乃顯徳五年又明年即建隆)
(元年中間實少顯徳六年江南録最為差誤其記李昇/復姓亦先一年它事倣此不可考按故世宗取淮南年)
(月専以實録/及薛史為據)仍告于太廟左僕射同平章事馮延己罷
為太子太傅門下侍郎同平章事嚴續罷為少傅樞密
使兵部侍郎陳覺罷守本官初馮延己以取中原之策
説唐主由是有寵延己嘗笑烈祖戢兵為齷齪(説式芮/翻戢則)
(立翻齷於角/翻齪敇角翻)曰安陸所喪纔數千兵為之輟食咨嗟者
旬日(謂晉髙祖天福五年李承裕安州之敗也/事見二百八十二卷喪息浪翻為于偽翻)此田舎
翁識量耳安足與成大事豈如今上暴師數萬於外而
擊毬宴樂無異平日真英主也延己與其黨談論常以
天下為己任更相唱和(樂音洛更工衡/翻和户臥翻)翰林學士常夢
錫屢言延己等浮誕不可信(誕徒/旱翻)唐主不聽夢錫曰奸
言似忠陛下不悟國必亡矣及臣服於周延己之黨相
與言有謂周為大朝者夢錫大笑曰諸公常欲致君堯
舜何意今日自為小朝邪衆黙然(朝直/遥翻)自唐主内附帝
止因其使者賜書未嘗遣使至其國己酉始命太僕卿
馮延魯衛尉少卿鍾謨使于唐(二人者本/皆唐臣)賜以御衣玉
帶等及犒軍帛十萬并今年欽天厯(犒苦到翻是年正/月始行王朴所上)
(欽天/厯)劉承遇之還自金陵也(見上三月還從/宣翻又如字)唐主使陳
覺白帝以江南無鹵田(海濵鹹鹵可以煮鹽鹵田今謂/之鹻地鹵郎古翻鹻古斬翻)
願得海陵監南屬以贍軍帝曰海陵在江北難以交居
(言難使周之官吏與/唐之官吏雜居也)當别有處分(處昌吕翻/分扶問翻)至是詔嵗
支鹽三十萬斛以給江南所俘獲江南士卒稍稍歸之
　六月壬子昭義節度使李筠奏擊北漢石㑹闗抜其
六寨乙卯晉州奏都監李謙溥擊北漢破孝義(孝義漢/中陽縣)
(地後魏曰永安唐貞觀元年改曰孝義屬汾州在州東/南宋熙寕五年省孝義為鎮屬介休縣宋白曰孝義縣)
(本漢慈氏縣地曹魏移中陽縣於今理永嘉後省入隰/城後魏又分隰城於今靈石縣東三十里置永安縣貞)
(觀元年以縣名與涪州縣同改為/孝義因縣人鄭興有行義為名)　髙保融遣使勸蜀
主稱藩于周蜀主報以前嵗遣胡立致書于周而不答
(見上卷/上年)　秋七月丙戌初行大周刑統　帝欲均田租
丁亥以元稹均田圖徧賜諸道(時詔曰近覽元稹長慶/集見在同州時所上均)
(田表較當時之利病曲盡其情俾一境之生靈咸受其/賜傳於方冊可得披尋因令製素成圖直書其事稹止)
(忍/翻)　閏月唐清源節度使兼中書令留從効(唐置清源/軍於泉州)
遣牙將蔡仲贇衣商人服以絹表置革帶中間道來稱
藩(贇於倫翻衣於/既翻間古莧翻)　唐江西元帥晉王景遂之赴洪州
也(見上/三月)以時方用兵啓求大臣以自副唐主以樞密副
使工部侍郎李徴古為鎮南節度副使徴古傲狠専恣
景遂雖寛厚久而不能堪常欲斬徴古自拘於有司左
右諫而止景遂忽忽不樂(樂音/洛)太子𢎞冀在東官多不
法唐主怒嘗以毬杖擊之曰吾當復召景遂(復扶/又翻)昭慶
宫使袁從範從景遂為洪州都押牙或譖從範之子於
景遂景遂欲殺之從範由是怨望𢎞冀聞之密遣從範
毒之八月庚辰景遂擊毬渇甚從範進漿景遂飲之而
卒(卒子/恤翻)未殯體已潰唐主不之知贈皇太弟謚曰文成
　辛巳南漢中宗殂(年三/十九)長子繼興即帝位更名鋹(長/知)
(兩翻更工衡/翻鋹丑兩翻)改元大寶鋹年十六國事皆决於宦官玉
清宫使龔澄樞(歐史曰劉氏作離宫以遊獵有南宫大/明昌華甘泉玩華秀華玉清太微諸宫)
(皆置宫/使領之)及女侍中盧瓊仙等臺省官備位而已　甲申
唐始置進奏院于大梁(臣屬/故也)　壬辰命西上閤門使靈
夀曹彬使于呉越賜呉越王𢎞俶騎軍鋼甲二百(鋼古/郎翻)
(堅鐡/也)歩軍甲五千及他兵器彬事畢亟返不受饋遺(遺/唯)
(季翻下/以遺同)呉越人以輕舟追與之至于數四彬曰吾終不
受是竊名也盡籍其數歸而獻之帝曰曏之奉使乞匄
無厭(厭於/鹽翻)使四方輕朝命(朝直/遥翻)卿能如是甚善然彼以
遺卿卿自取之彬始拜受悉以散於親識家無留者
辛丑馮延魯鍾謨來自唐唐主手表謝恩(手表者/手書之)其畧
曰天地之恩厚矣父母之恩深矣子不謝父人何報天
惟有赤心可酬大造又乞比藩方賜詔書又稱有情事
令鍾謨上奏乞令早還(還從宣翻/又如字)唐主復令謨白帝欲
傳位太子(復扶又翻/下復遣同)九月丁巳以延魯為刑部侍郎謨
為給事中唐主復遣吏部尚書知樞密院殷崇義來賀
天清節(帝生於九月二十/四日以為天清節)　帝謀伐蜀冬十月己卯以
户部侍郎髙防為西南面水陸制置使右贊善大夫李
玉為判官　甲午帝歸馮延魯及左監門衛上將軍許
文稹右千牛衛上將軍邊鎬衛尉卿周廷構于唐(馮延/魯被)
(擒見二百九十二卷三年許文稹邊鎬/被擒見上卷上年周廷搆降亦見是年)唐主以文稹等
皆敗軍之俘棄不復用(復扶/又翻)　髙保融再遺蜀主書(先/遺)
(書見上/六月)勸稱臣於周蜀主集將相議之李昊曰從之則
君父之辱違之則周師必至諸將能拒周乎諸將皆曰
以陛下聖明江山險固豈可望風屈服秣馬厲兵正為
今日(為于/偽翻)臣等請以死衛社稷丁酉蜀主命昊草書極
言拒絶之　詔左散騎常侍須城艾潁等三十四人分
行諸州均定田租(須城縣帶鄆州即唐之須昌縣後唐/避獻祖廟諱改曰須城艾姓也晏子)
(春秋齊有大夫艾孔風俗/通龎儉母艾氏行下孟翻)庚子詔諸州併鄉村率以百
户為團團置耆長三人(耆老也每團以老者三/人為之長長知兩翻)帝留心
農事刻木為耕夫蠶婦置之殿庭　命武勝節度使宋
延渥以水軍廵江　髙保融奏聞王師將伐蜀請以水
軍趣三峽(趣七/喻翻)詔褒之　十一月庚戌敇竇儼編集大
周通禮大周正樂(去年竇儼請定/禮樂䟽見上卷)　辛亥南漢𦵏文武
光明孝皇帝于昭陵廟號中宗　乙丑唐主復遣禮部
侍郎鍾謨入見(復扶又翻/見賢遍翻)　李玉至長安或言蜀歸安
鎮在長安南三百餘里可襲取也(歸安鎮當在/蜀金州界)玉信之
牒永興節度使王彦超索兵二百彦超以為歸安道阻
隘難取(索山各翻/隘烏懈翻)玉曰吾自奉密㫖彦超不得已與之
玉將以往(將即/亮翻)十二月蜀歸安鎮遏使李承勲據險邀
之斬玉其衆皆沒　乙酉蜀主以右衛聖步軍都指揮
使趙崇韜為北面招討使丙戌以奉鑾肅衛都指揮使
武信節度使兼中書令孟貽業為昭武文州都招討使
(昭武軍利州自利州以至文/州委以控扼江油劒閣之險)左衛聖馬軍都指揮使趙
思進為東面招討使山南西道節度使韓保貞為北面
都招討使將兵六萬分屯要害以備周　丙戌詔凡諸
色課户及俸户並勒歸州縣(唐初諸司置公廨本錢以/貿易取息計員多少為月)
(料其後罷諸司公廨本錢以天下上户七千人為胥士/而收其課計官多少而給之此所謂課户也唐又薄歛)
(一嵗税以髙户主之月收/息給俸此所謂俸户也)其幕職州縣官自今並支俸
錢及米麥　初唐太傅兼中書令楚公宋齊丘多樹朋
黨欲以専固朝權(朝直/遥翻)躁進之士爭附之推奬以為國
之元老樞密使陳覺副使李徴古恃齊丘之勢尤驕慢
及許文稹等敗於紫金山覺與齊丘景達自濠州遁歸
(事見上/卷上年)國人忷懼(忷許/拱翻)唐主嘗歎曰吾國家一朝至此
因泣下徴古曰陛下當治兵以扞敵(治直/之翻)涕泣何為豈
飲酒過量邪將乳母不至邪唐主色變而徴古舉止自
若會司天奏天文有變人主宜避位禳災唐主乃曰禍
難方殷(禳如羊翻/難乃旦翻)吾欲釋去萬機棲心冲寂誰可以託
國者徴古曰宋公造國手也陛下如厭萬㡬何不舉國
授之覺曰陛下深居禁中國事皆委宋公先行後聞臣
等時入侍談釋老而已唐主心愠(愠於/運翻)即命中書舎人
豫章陳喬草詔行之(洪州豫/章郡)喬惶恐請見曰陛下一署
此詔臣不復得見矣(見賢遍翻/復扶又翻)因極言其不可唐主笑
曰爾亦知其非邪乃止由是因晉王出鎮以徴古為之
副(事見/上)覺自周還(還從宣翻/又如字)亦罷近職鍾謨素與李徳
明善以徳明之死怨齊丘(李徳明死見/上卷三年)及奉使歸唐言
於唐主曰齊丘乗國之危遽謀簒竊陳覺李徴古為之
羽翼理不可容陳覺之自周還(見上/三月)矯以帝命謂唐主
曰聞江南連嵗拒命皆宰相嚴續之謀當為我斬之(為/于)
(偽/翻)唐主知覺素與續有隙固未之信鍾謨請覆之於周
(審覆其言之/虚實於周也)唐主乃因謨復命上言久拒王師皆臣愚
迷非續之罪帝聞之大驚曰審如此則續乃忠臣(言嚴/續果)
(能為其主設謀以/拒周乃忠臣也)朕為天下主豈教人殺忠臣乎謨還
以白唐主(還從/宣翻)唐主欲誅齊丘等復遣謨入禀於帝(復/扶)
(又/翻)帝以異國之臣無所可否己亥唐主命知樞密院殷
崇義草詔暴齊丘覺徴古罪惡聽齊丘歸九華山舊隱
官爵悉如故(宋齊丘隱九華山見二百七十七卷唐/明宗長興二年呉睿皇之太和三年也)覺
責授國子博士宣州安置徴古削奪官爵賜自盡黨與
皆不問遣使告于周　丙午蜀以峽路廵檢制置使髙
彦儔為招討使　平盧節度使太師中書令陳王安審
琦僕夫安友進與其嬖妾通(嬖卑義翻/又必計翻)妾恐事泄與友
進謀殺審琦友進不可妾曰不然我當反告汝友進懼
而從之
六年春正月癸丑審琦醉熟寢妾取審琦所枕劒(枕職/任翻)
授友進而殺之仍盡殺侍婢在帳下者以滅口後數日
其子守忠始知之執友進等冎之(冎古/瓦翻)　初有司將立
正仗宿設樂縣於殿庭(前一夕設之謂之宿/設縣讀曰懸下同)帝觀之見
鐘磬有設而不擊者問樂工皆不能對乃命竇儼討論
古今考正雅樂王朴素曉音律帝以樂事詢之朴上疏
以為禮以檢形樂以治心(治直/之翻)形順於外心和於内然
而天下不治者未之有也是以禮樂修於上萬國化於
下聖人之教不肅而成其政不嚴而治(孝經所載孔子/之言治直之翻)
用此道也夫樂生於人心而聲成於物物聲既成復能
感人之心(復扶/又翻)昔黄帝吹九寸之管得黄鍾正聲半之
為清聲倍之為緩聲三分損益之以生十二律(三分其/一而損)
(益之上生下生/而十二律備矣)十二律旋相為宮以生七調為一均凡
十二均八十四調而大備遭秦滅學厯代治樂者罕能
用之(朴之言曰自秦而下旋宫聲廢逮東漢雖有太子/丞鮑鄴興之亦人亡而音息漢至隋垂十代凡數)
(百年所有者黄鍾之宮一調而已十二律中/唯用七聲其餘五律謂之啞鍾葢不用故也)唐太宗之
世祖孝孫張文收考正大樂備八十四調(見一百九十/二卷貞觀元)
(年調徒釣/翻下同)安史之亂器與工什亡八九至于黄巢蕩盡
無遺時有太常博士殷盈孫按考工記鑄鎛鍾十二編
鍾二百四十(大鍾謂之鎛小鍾十六枚同/在一虡謂之編鍾鎛補各翻)處士蕭承訓
校定石磬今之在縣者是也雖有鐘磬之狀殊無相應
之和其鎛鍾不問音律但循環而擊編鍾編磬徒懸而
已絲竹匏土僅有七聲名為黄鍾之宫其存者九曲考
之三曲協律六曲參涉諸調葢樂之廢缺無甚於今陛
下武功既著垂意禮樂以臣嘗學律吕宣示古今樂録
命臣討論臣謹如古法以秬黍定尺長九寸徑三分為
黄鍾之管(匏蒲爻翻論盧昆翻秬/音巨黒黍也長直亮翻)與今黄鍾之聲相應
因而推之得十二律以為衆管互吹用聲不便乃作律
凖十有三弦其長九尺(律凖葢梁武帝之遺法/而梁武帝又本之京房)皆應黄
鍾之聲以次設柱為十一律及黄鍾清聲旋用七律以
為一均為均之主者宫也徴商羽角變宫變徴次焉(徴/陟)
(里/翻)發其均主之聲歸于本音之律迭應不亂乃成其調
凡八十四調(朴之言曰奉詔遂依周法以秬黍校定尺/度長九寸虚徑三分為黄鍾之管與見在)
(黄鍾之聲相應以上下相生之法推之得十二律管以/為衆管互吹用聲不便乃作律凖十三弦宣聲長九尺)
(張絃各如黄鍾之聲以第八絃六尺設柱為林鍾第三/絃八尺設柱為太簇第十絃五尺三寸四分設柱為南)
(吕第五絃七尺一寸三分設柱為姑洗第十三絃四尺/七寸五分設柱為應鍾第七絃六尺三寸三分設柱為)
(蕤賔第三絃八尺四寸四分設柱為大吕第九絃五尺/六寸三分設柱為夷則第四絃七尺五寸一分設柱為)
(夾鍾第十一絃五尺一分設柱為無射第六絃六尺六/寸八分設柱為中吕第十三絃四尺五寸設柱為黄鍾)
(清聲十二聲中旋用七聲為均為均之主者唯宫徴商/羽角變宫變徴次焉發其均主之聲歸乎本音之律七)
(聲迭應而不亂乃成其調均有七調聲有十二均合八/十四調歌奏之曲出焉旋宫之聲久絶一日而補出臣)
(獨見通鑑撮其/要今偹載之)此法久絶出臣獨見乞集百官校其得
失詔從之百官皆以為然乃行之(時兵部尚書張昭等/議曰昔帝鴻氏之作)
(樂也候八節之風聲測四時之正氣氣之清濁不可以/筆授聲之善否不可以口傳故鳬氏鑄鍾伶倫截竹為)
(律吕相生之筭宫商正和之音乃播之於管絃宣之於/鐘石然後覆載之情訢合隂陽之氣和同八風從律而)
(不奸五色成文而不亂空桑孤竹之韻足以禮神雲門/大夏之容無虧觀徳然月律有旋宫之法備於太師之)
(職經秦滅學雅道陵夷漢初制氏所調唯存鼔舞旋宫/十二均更用之法世莫得聞漢元帝時京房善易别音)
(探求古義以周宫均法每月更用五音乃至凖調旋相/為宫成六十調又以日法析為三百六十傳於樂府而)
(編懸復舊律吕無差遭漢中微雅音淪缺京房律凖屢/有言者事終不成錢樂空記其名沈重但條其説六十)
(律法寂寥不嗣梁武帝素精音律自造四通十二笛以/叙八音又引古五正二變之音旋相為宫得八十四調)
(與律凖所調音同數異侯景之亂其音又絶隋朝初定/雅樂羣黨沮議厯載不成而沛公鄭譯因龜茲琵琶七)
(音以飲月律五正二變七調克諧旋相為宫復為八十/四調工人萬寶常又減其絲數稍令古淡隋髙祖不重)
(雅樂令羣臣集議博士何妥駁奏其鄭萬所奏八十四/調並廢隋代郊廟所奏惟黄鍾一均與五郊迎氣雜用)
(蕤賔但七調而已其餘五鍾懸而不作三朝宴樂用縵/樂九部迄於革命未能改更唐太宗爰命舊工祖孝孫)
(張文收整比鄭譯寶常所均七音八十四調方得絲管/並施鍾石俱奏七始之音復振四廂之韻皆調自安史)
(亂離咸秦蕩覆崇牙樹羽之器掃地無餘戞擊搏拊之/工窮年不嗣郊廟所奏何異南箕波蕩不還知音殆絶)
(臣等竊以音之所起出自人心䕫曠不能長存人事不/能常泰人亡則音息世亂則樂崩若不得知禮樂之情)
(安明制作之本臣等據樞密使王朴條奏採京房之凖/法練梁武之通音考鄭譯寶常之七均校孝孫文收之)
(九變積黍累以審其度聴聲詩以測其情依權衡嘉量/之前文得備數和聲之大㫖施於鍾虡足洽簫韶臣等)
(今月十九日於太常寺集命太樂令賈峻奏王朴新法/黄鍾調七均音律和諧不相凌越其餘十一管諸調望)
(依新法教習以備禮寺施用其五郊天地宗廟社稷三/廟大禮合用十二管諸調並載唐史開元禮近代常行)
(廣順中太常卿邊蔚奉勅定前件祠祭朝會舞名樂曲/歌詞寺司合有簿籍伏恐所定與新法曲調聲韻不叶)
(請下太常寺檢詳校試若或乖舛請本寺依/新法聲調别撰樂章舞曲令歌者誦習從之)　唐宋齊
丘至九華山唐主命鎻其第穴牆給飲食齊丘歎曰吾
昔獻謀幽讓皇帝族於泰州(事見二百八十一/卷晉天福二年)宜其及
此乃縊而死(人考異曰江表志齊丘至青陽絶食數日家/  亦菜色中使云令公捐館方始供食家)
(人以絮塞口而卒/今從江南録紀年)諡曰醜繆(繆靡/切翻)初翰林學士常夢錫
知宣政院參預機政深疾齊丘之黨數言於唐主曰(數/所)
(角/翻)不去此屬(去羌/吕翻)國必危亡與馮延己魏岑之徒日有
爭論久之罷宣政院夢錫鬱鬱不得志不復預事縱酒
成疾而卒(通鑑二百八十五卷晉齊王開運三年已書/常夢錫縱酒事去年又書夢錫笑馮延己之)
(黨事葢縦酒已非一/日久乃成疾而卒)及齊丘死唐主曰常夢錫平生欲
殺齊丘恨不使見之贈夢錫左僕射　二月丙子朔命
王朴如河隂按行河隄(行下/孟翻)立斗門於汴口壬午命侍
衛都指揮使韓通宣徽南院使呉廷祚(廷祚當/作延祚)發徐宿
宋單等州丁夫數萬(單音/善)浚汴水甲申命馬軍都指揮
使韓令坤自大梁城東導汴水入于蔡水(魏收地形志/曰汴水在大)
(梁城東分為蔡渠九域志曰浚儀縣之琵琶溝即蔡河/也朝㑹要曰惠民河與蔡河一水即閔河也建隆元)
(年始命陳承昭督丁夫導閔河自新鄭與蔡水合貫京/師南厯陳潁達壽春以通淮右舟楫相繼商賈畢至都)
(下利之於是以西南為閔河東南為蔡/河至開寶六年始改閔河為惠民河)以通陳潁之漕
命步軍都指揮使袁彦浚五文渠東過曹濟梁山泊以
通青鄆之漕發畿内及滑亳丁夫數千以供其役　丁
亥開封府奏田税舊一十萬二千餘頃今按行得羡苗
四萬二千餘頃敇減三萬八千頃諸州行苗使還所奏
羡苗減之倣此(行下孟翻羡弋戰翻使疏/吏翻還從宣翻又如字)　淮南饑(大/兵)
(之後必/有凶年)上命以米貸之或曰民貧恐不能償上曰民吾
子也安有子倒懸而父不為之解哉(為于/偽翻)安在責其必
償也　庚申樞密使王朴卒上臨其喪以玉鉞卓地慟
哭數四不能自止朴性剛而鋭敏智略過人上以是惜
之　甲子詔以北鄙未復將幸滄州(九域志大梁至滄/州一千二百里)
命義武節度使孫行友扞西山路(扞定州西山路以/防北漢救契丹也)以
宣徽南院使呉廷祚(廷當/作延)權東京留守判開封府事三
司使張美權大内都部署丁卯命侍衛親軍都虞候韓
通等將水陸軍先發甲戌上發大梁夏四月庚寅韓通
奏自滄州治水道入契丹境柵於乾寕軍南(時置乾寕/軍於滄州)
(永安縣九域志在滄州西一百里宋白/曰乾寕軍本古盧臺軍地治直之翻)補壞防開游口
三十六遂通瀛莫(游口者於水不至處開之以備漲溢/而洩游水也瀛莫相去一百一十里)
辛卯上至滄州即日帥步騎數萬發滄州直趨契丹之
境(帥讀曰率趨七喻翻自滄州西行九十八里即/契丹瀛州界正北行五百七十五里直抵幽州)河北
州縣非車駕所過(過音/戈)民間皆不之知壬辰上至乾寕
軍契丹寕州刺史王洪舉城降(契丹葢置寕/州於乾寕軍)乙未大治
水軍(治直/之翻)分命諸將水陸俱下以韓通為陸路都部署
太祖皇帝為水路都部署丁酉上御龍舟㳂流而北舳
艫相連數十里己亥至獨流口(九域志獨流口在乾寕/軍北一百二十里金人)
(疆域圖涿州管下/固安縣有獨流村)泝流而西辛丑至益津闗(益津闗在莫/州文安縣九)
(域志在乾寕軍西北一百六十里宋白曰益/津闗本幽州㑹昌縣唐天寶中改永清縣)契丹守將終
廷輝以城降自是以西水路漸隘不能勝巨艦(隘烏懈翻/勝音升)乃
捨之壬寅上登陸而西宿於野次侍衛之士不及一旅從
官皆恐懼(五百人為一/旅從才用翻)胡騎連羣出其左右不敢逼癸卯
太祖皇帝先至瓦橋闗(瓦橋闗在涿州歸義縣九域志/在益津闗東八十里宋白曰瓦)
(子濟橋在涿州南易/州東當九河之末)契丹守將姚内斌舉城降(斌音/彬)上
入瓦橋闗内斌平州人也甲辰契丹莫州刺史劉楚信
舉城降五月乙巳朔侍衛親軍都指揮使天平節度使
李重進等始引兵繼至契丹瀛州刺史髙彦暉舉城降
彦暉薊州人也(薊音/計)於是闗南悉平(闗南謂瓦/橋闗以南)丙午宴
諸將於行宫議取幽州諸將以為陛下離京四十二日
(離力智翻甲戍至丙午/四十三日除宴日不數)兵不血刃取燕南之地此不世
之功也今虜騎皆聚幽州之北未宜深入上不悦是日
趣先鋒都指揮使劉重進先發據固安(固安漢縣名唐/屬涿州今治所)
(乃漢方城縣地匈奴須知固安縣西北至燕京一百二/十里宋白曰隋開皇九年自今易州淶水縣移固安縣)
(於漢方城縣地取漢故安縣為名其漢故安縣/故城自在易州易縣東南七百步趣讀曰促)上自至
安陽水命作橋㑹日暮還宿瓦橋是日上不豫而止契
丹主遣使者日馳七百里詣晉陽命北漢主發兵撓周
邊(撓奴巧翻/又火髙翻)聞上南歸乃罷兵戊申孫行友奏抜易州
擒契丹刺史李在欽獻之斬於軍市(軍中有市聽軍人/各以土物自相貿)
(易/)己酉以瓦橋闗為雄州(九域志雄州治歸義容城二/縣葢皆置於郭下金人疆域)
(圖雄州西北至燕/京三百二十里)割容城歸義二縣𨽻之(宋白曰容城/漢縣唐武徳)
(中改為酋縣天寶中改容城縣歸義縣本涿州屬邑今/移於瓦橋而涿州之歸義自治漢易縣故城屬契丹界)
(歸義縣宋朝避太宗濳/藩舊名改為歸信縣)以益津闗為覇州(金人疆域圖/覇州至燕京)
(三百五/十五里)割文安大城二縣𨽻之(九域志大城縣在益津/闗東南一百五里五代)
(之時所置也宋白曰文安漢舊縣晉置章武國在古文/安城隋大業征遼途經河口當三河合流處置豐利縣)
(唐貞觀二年以豐利文安二縣相逼移文安縣就豐利/城周世宗置覇州治焉大城本漢東平舒縣晉於此置)
(章武郡北齊廢郡為平/舒縣五季改大城縣)發濵棣丁夫數千城覇州命韓
通董其役(帝置賔州領勃海招安二縣九域志在滄州/東南三百七卜五里濵棣二州瀕海無軍行)
(供億之擾故發其丁夫築城按薛史濵州本贍國軍周/顯徳三年升為州割棣州之勃海蒲臺兩縣屬焉棣州)
(樂安郡秦齊郡地宋為樂陵郡隋開皇十年於郡置厭/次縣十七年又於陽信縣置棣州貞觀十七年自陽信)
(移理/厭次)庚戌命李重進將兵出土門擊北漢辛亥以侍衛
馬步都指揮使韓令坤為覇州都部署義成節度留後
陳思讓為雄州都部署各將部兵以戍之壬子上自雄
州南還(九域志雄州至大梁一千/二百里還從宣翻又如字)己巳李重進奏敗北
漢兵於百井(敗補/邁翻)斬首二千餘級甲戌帝至大梁　六
月乙亥朔昭義節度使李筠奏擊北漢抜遼州獲其刺
史張丕　丙子鄭州奏河決原武(原武縣屬鄭州九域/志在州北六十里)
命宣徽南院使呉延祚發近縣二萬餘夫塞之(塞悉/則翻)
唐清源節度使留從効遣使入貢請置進奏院於京師
直𨽻中朝(中朝謂中國留從効以唐/國勢削弱不欲復臣事之)詔報以江南近服
方務綏懷卿久奉金陵(晉開運二年留從/効以泉州附唐)未可改圖若
置邸上都與彼抗衡(與唐比肩事/周是抗衡也)受而有之罪在於朕
卿遠修職貢足表忠勤勉事舊君且宜如故如此則於
卿篤始終之義於朕盡柔逺之宜惟乃通方諒達予意
(乃猶汝也/諒想也)唐主遣其子紀公從善與鍾謨俱入貢上問
謨曰江南亦治兵修守備乎(治直/之翻)對曰既臣事大國不
敢復爾(復扶又翻爾/猶言如此也)上曰不然曏時則為仇敵今日則
為一家吾與汝國大義已定保無他虞然人生難期至
于後世則事不可知歸語汝主(語牛/倨翻)可及吾時完城郭
繕甲兵據守要害為子孫計謨歸以告唐主唐主乃城
金陵凡諸州城之不完者葺之戍兵少者益之
　臣光曰或問臣五代帝王唐莊宗周世宗皆稱英武
　二主孰賢臣應之曰夫天子所以統治萬國(治直/之翻)討
　其不服撫其微弱行其號令壹其法度敦明信義以
　兼愛兆民者也莊宗既滅梁海内震動湖南馬氏遣
　子希範入貢(見二百七十二卷/唐莊宗同光元年)莊宗曰比聞馬氏之
　業終為髙郁所奪(比毗/至翻)今有兒如此郁豈能得之哉
　郁馬氏之良佐也希範兄希聲聞莊宗言卒矯其父
　命而殺之(見二百七十六卷唐明/宗天成四年卒子恤翻)此乃市道商賈之
　所為(賈音/古)豈帝王之體哉葢莊宗善戰者也故能以
　弱晉勝彊梁既得之曾不數年外内離叛置身無所
　(事並見梁均王/及唐莊宗紀)誠由知用兵之術不知為天下之道
　故也世宗以信令御羣臣以正義責諸國王環以不
　降受賞(見二百九十二/卷顯徳二年)劉仁贍以堅守蒙褒(見上卷/四年)
　嚴續以盡忠獲存(見上/正月)蜀兵以反覆就誅(見上卷/三年)馮
　道以失節被棄(見二百九十一卷/二年被皮義翻)張美以私恩見疎
　(見二百九十/二卷二年)江南未服則親犯矢石期於必克既服
　則愛之如子推誠盡言為之逺慮(為于/偽翻)其宏規大度
　豈得與莊宗同日語哉書曰無偏無黨王道蕩蕩(洪/範)
　(之/言)又曰大邦畏其力小邦懷其徳(武成/之言)世宗近之矣
　(近其/靳翻)
辛巳建雄節度使楊廷璋奏擊北漢降堡寨一十三
癸未立皇后符氏宣懿皇后之女弟也(宣懿符后殂/見上卷三年)
立皇子宗訓為梁王領左衛上將軍宗讓為燕公領左
驍衛上將軍(宗讓後更名熙讓以恭帝/嗣位避宗字也燕於賢翻)　上欲相樞密
使魏仁浦議者以仁浦不由科第不可為相(魏仁浦以/樞密院吏)
(厯仕至/樞密使)上曰自古用文武才略者為輔佐豈盡由科第
邪己丑加王溥門下侍郎與范質皆參知樞密院事以
仁浦為中書侍郎同平章事樞密使如故仁浦雖處權
要而能謙謹上性嚴急近職有忤㫖者仁浦多引罪
歸已以救之所全活什七八(處昌吕翻/忤五故翻)故雖起刀筆
吏致位宰相時人不以為沗又以宣徽南院使呉延
祚為左驍衛上將軍充樞密使加歸徳節度使侍衛
將軍都虞候韓通鎮寕節度使兼殿前都㸃檢張永
徳並同平章事仍以通充侍衛親軍副都指揮使以
太祖皇帝兼殿前都㸃檢上嘗問大臣可為相者於兵
部尚書張昭昭薦李濤上愕然曰濤輕薄無大臣體朕
問相而卿首薦之何也對曰陛下所責者細行也(行下/孟翻)
臣所舉者大節也昔晉髙祖之世張彦澤虐殺不辜濤
累疏請誅之以為不殺必為國患(見二百八十三卷/晉髙祖天福三年)漢
隱帝之世濤亦上疏請解先帝兵權(見二百八十八卷/漢隱帝乾祐元年)
夫國家安危未形而能見之此真宰相器也臣是以薦
之上曰卿言甚善且至公然如濤者終不可置之中書
濤喜詼諧不修邊幅與弟澣俱以文學著名雖甚友愛
而多謔浪無長㓜體上以是薄之(喜許記翻謔迄却翻/浪力𦵏翻韓氏詩傳)
(云起/也)上以翰林學士單父王著幕府舊僚屢欲相之(單/父)
(縣帶單州單/音善父音甫)以其嗜酒無檢而罷癸巳大漸召范質等
入受顧命上曰王著藩邸故人朕若不起當相之質等
出相謂曰著終日遊醉鄉豈堪為相慎勿泄此言是日
上殂(年三/十九)上在藩多務韜晦及即位破髙平之㓂(見二/百九)
(十二卷/元年)人始服其英武其御軍號令嚴明人莫敢犯攻
城對敵矢石落其左右人皆失色而上略不動容應機
决策出人意表又勤於為治百司簿籍過目無所忘(治/直)
(吏翻忘/巫放翻)發姦擿伏聰察如神閒暇則召儒者讀前史商
𣙜大義性不好絲竹珍玩之物(擿他狄翻𣙜古/岳翻好呼到翻)常言太
祖養成王峻王殷之惡致君臣之分不終(貶王峻誅王/殷見二百九)
(十一卷太祖廣順/三年分扶問翻)故羣臣有過則面質責之服則赦之
有功則厚賞之文武參用各盡其能人無不畏其明
而懷其惠故能破敵廣地所向無前然用法太嚴羣
臣職事小有不舉往往寘之極刑雖素有才幹聲名
無所開宥尋亦悔之末年寖寛登遐之日遠邇哀慕
焉甲午宣遺詔命梁王宗訓即皇帝位生七年矣(帝/世)
(宗第四子也當此之時主少國疑宿衛將士多歸心/扵太祖皇帝明年正月遂因出師翼戴而天下為)
(宋改元/建隆)　秋七月壬戌以侍衛親軍都指揮使李重
進領淮南節度使副都指揮使韓通領天平節度使
太祖皇帝領歸徳節度使以山南東道節度使同平章
事向拱為西京留守庚申加拱兼侍中拱即向訓也避
恭帝名改焉(帝後禪于宋奉為鄭/王后崩謚曰恭帝)　丙寅大赦　唐主
以金陵去周境纔隔一水(時周境南至于江金陵/北至江二十二里耳)洪州
險固居上游(洪州據南江之要㑹/其地居金陵上游)集羣臣議徙都之羣
臣多不欲徙惟樞密副使給事中唐鎬勸之乃命經營
豫章為都城之制唐自淮上用兵及割江北(顯徳二年/冬十二月)
(周師度淮五年春/三月唐割江北)臣事於周嵗時貢獻府藏空竭錢益
少物價騰貴(藏徂浪翻少詩/沼翻騰踊也)禮部侍郎鍾謨請鑄大錢
一當五十中書舎人韓熙載請鑄鐡錢唐主始皆不從
謨陳請不已乃從之是月始鑄當十大錢文曰永通泉
貨又鑄當二錢文曰唐國通寶與開元錢並行(開元錢/唐武徳)
(初所/鑄)　八月戊子蜀主以李昊領武信節度使右補闕
李起上言故事宰相無領方鎮者蜀主曰昊家多穴費
(穴而/隴翻)以厚禄優之耳起卭州人性婞直李昊嘗語之曰
(卭渠容翻婞户/隕翻語牛倨翻)以子之才茍能慎黙當為翰林學士起
曰俟無舌乃不言耳　庚寅立皇弟宗讓為曹王更名
熙讓熙謹為紀王熙誨為蘄王(更宗為熙避帝名也歐/史曰本朝乾徳二年十)
(月熙謹卒熙讓熙誨不知/所終葢諱之也更工衡翻)　九月丙午唐太子𢎞冀卒
有司引浙西之功(謂遣柴克宏敗呉/越兵於常州也)謚曰武宣句容尉
全椒張洎上言(句容縣屬昇州九域志在州東九十里/全椒漢縣名梁置北譙郡尋改曰臨滁)
(郡隋改曰滁水縣大業初復曰全椒唐屬滁/州九域志在州南五十里句如字洎其冀翻)太子之徳
主於孝敬今謚以武功非所以防微而慎徳也乃更謚
曰文獻擢洎為上元尉(唐都金陵以上元為赤縣句容/為畿縣自畿縣尉升赤縣尉為)
(擢/)　唐禮部侍郎知尚書省事鍾謨數奉使入周(數所/角翻)
(下數/於同)傳世宗命於唐主世宗及唐主皆厚待之恃此驕
横於其國(横下/孟翻)三省之事皆預焉文獻太子總朝政(朝/直)
(遥/翻)謨求兼東宫官不得乃薦其所善閻式為司議郎掌
百司闗啓李徳明之死也(見上卷/三年)唐鎬預其謀謨聞鎬
受賕嘗面詰之鎬甚懼謨與天威都虞候張巒善數於
私第屛人語至夜分(詰其吉翻屛必/郢翻又卑正翻)鎬譖諸唐主曰謨
與巒氣類不同而過相親狎謨屢使上國巒北人恐其
有異謀又言永通大錢民多盗鑄犯法者衆及文獻太
子卒唐主欲立其母弟鄭王從嘉謨嘗與紀公從善同
奉使于周相厚善言於唐主曰從嘉徳輕志懦又酷信
釋氏非人主才從善果敢凝重宜為嗣唐主由是怒(居/人)
(父子之間而欲廢長/立少宜鍾謨之死也)尋徙從嘉為呉王尚書令知政事
居東宫冬十月謨請令張巒以所部兵廵徼都城(正與/唐鎬)
(所譖合遂速/罪徼吉弔翻)唐主乃下詔暴謨侵官之罪貶國子司業
流饒州貶張巒為宣州副使未幾皆殺之(幾居/豈翻)廢永通
錢　十一月壬寅朔𦵏睿武孝文皇帝于慶陵(陵在鄭/州管城)
(縣/)廟號世宗　南漢主以中書舎人鍾允章藩府舊僚
擢為尚書右丞參政事甚委任之允章請誅亂法者數
人以正綱紀南漢主不能從宦官聞而惡之(惡烏/路翻)南漢
主將祀圓丘前三日允章帥禮官登壇四顧指揮設神
位(帥讀/曰率)内侍監許彦真望之曰此謀反也即帶劔登壇
允章叱之彦真馳入宫告允章欲於郊祀日作亂南漢
主曰朕待允章厚豈有此邪玉清宫使龔澄樞内侍監
李托等共證之以彦真言為然乃收允章繫含章樓下
命宦者與禮部尚書薛用丕雜治之(治直/之翻)用丕素與允
章善告以必不免允章執用丕手泣曰老夫今日猶机
上肉耳分為仇人所烹(分扶/問翻)但恨邕昌㓜不知吾寃及
其長也公為我語之(鍾允章被䜛抱不測之罪正恐累/及妻子乃為是言是自禍之也長)
(知兩翻為于偽/翻語牛倨翻)彦真聞之罵曰反賊欲使其子報仇邪
復曰南漢主曰(復扶/又翻)允章與二子共登壇濳有所禱俱
斬之自是宦官益横(横户/孟翻)李托封州人也辛亥南漢主
祀圓丘大赦未幾以龔澄樞為左龍虎觀軍容使内太
師軍國之事皆取决焉凡羣臣有才能及進士狀頭(進/士)
(第一人謂/之狀頭)或僧道可與談者皆先下蠶室(下户/稼翻)然後得
進亦有自宫以求進者亦有免死而宫者由是宦者近
二萬人(近其/靳翻)貴顯用事之人大抵皆宦者也謂士人為
門外人不得預事卒以此亡國(至宋開寶四年而/南漢亡卒子恤翻)　唐
更命洪州曰南昌府建南都(更工/衡翻)以武清節度使何敬
洙為南都留守(武清軍衡州屬湖/南何敬洙遥領耳)以兵部尚書陳繼善
為南昌尹(將徙都/豫章也)　周人之攻秦鳳也蜀中忷懼(忷許/拱翻)
都官郎中徐及甫自負才略仕不得志隂結黨與謀奉
前蜀髙祖之孫少府少監王令儀為主以作亂(前蜀主/王建廟)
(號髙/祖)㑹周兵退而止至是其黨有告者收捕之及甫自
殺十二月甲午賜令儀死　端明殿學士兵部侍郎竇
儀使於唐天雨雪唐主欲受詔於廡下(雨王遇翻/廡文甫翻)儀曰
使者奉詔而來不敢失舊禮若雪霑服請俟他日唐主
乃拜詔於庭　契丹主遣其舅使於唐泰州團練使荆
罕儒募客使殺之唐人夜宴契丹使者於清風驛酒酣
起更衣(荆姓也燕有刺客荆軻楚國本/曰荆此楚之前受氏更工衡翻)久不返視之失
其首矣自是契丹與唐絶罕儒冀州人也
　
　
　
　
　
　
　
　
　
　
　
　
　
　
　資治通鑑卷二百九十四

