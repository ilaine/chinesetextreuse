
　資治通鑑卷二百四　　　宋　司馬光　撰
　　　　　　　　　　　　　　胡三省　音註
　唐紀二十(起彊圉大淵獻盡/重光單闕凡五年)
　　則天順聖皇后上之下
垂拱三年春閏正月丁卯封皇子成美為恒王(睿宗時/為帝故)
(成美等皆稱皇子恒户登翻今考異曰/唐厯舊本紀新傳皆作成義  從實録)隆基為楚王隆
範為衛王隆業為趙王　二月丙辰突厥骨篤禄等冦
昌平(昌平後漢縣屬廣陽國/隋屬涿郡唐屬幽州)命左鷹揚大將軍黑齒常
之帥諸軍討之(帥讀/曰率)　三月乙丑納言韋思謙以太中
大夫致仕　夏四月命蘇良嗣留守西京(守式又翻録/考異曰實)
(新舊本紀統紀皆無良嗣/出守西京年月今據唐厯)時尚方監裴匪躬檢校京苑
(光宅改少府監為尚/方監京苑西京之苑)將鬻苑中蔬果以収其利良嗣曰
昔公儀休相魯猶能㧞葵去織婦(董仲舒曰公儀休相/魯之其家見織帛怒)
(而出其妻食於舍而茹葵愠而㧞其葵曰吾已/食禄又奪園夫紅女利乎相息亮翻去𦍑吕翻)未聞萬
乗之主鬻蔬果也(乗繩/證翻)乃止　壬戍裴居道為納言五
月丙寅夏官侍郎京兆張光輔為鳯閣侍郎同平章事
　鳯閣侍郎同鳯閣鸞臺三品劉禕之竊謂鳯閣舍人
永年賈大隱曰(永年漢本曲梁縣魏為廣平郡治所隋/廢郡為廣平縣後改為雞澤仁夀元年)
(改曰永元避太子/廣諱也唐帶洺州)太后既廢昏立明安用臨朝稱制(朝/直)
(遥/翻)不如返正以安天下之心大隱密奏之太后不悦謂
左右曰禕之我所引(劉禕之自北門學/士至為相故云然)乃復叛我或誣
禕之受歸誠州都督孫萬榮金(貞觀二十一年以契丹/别部置歸誠州屬松漠)
(都督府復/扶又反)又與許敬宗妾有私太后命肅州刺史王本
立推之本立宣勑示之禕之曰不經鳯閣鸞臺何名為
勑太后大怒以為拒捍制使(使疏/吏翻)庚午賜死于家禕之
初下獄睿宗為之上疏申理(下遐嫁翻為音于/偽翻上時掌翻)親友皆
賀之禕之曰此乃所以速吾死也臨刑沐浴神色自若
自草謝表立成數紙麟臺郎郭翰(光宅改祕書/郎為麟臺郎)太子文
學周思鈞(太子宫司經局有太子文學/三人正六品掌侍奉文章)稱歎其文太后
聞之左遷翰巫州司法思鈞播州司倉(貞觀八年以辰/州龍標縣置巫)
(州九年以隋牂柯郡牂柯縣置播州舊志巫州京師南/四千一百九十七里東都二千九百里播州京師南四)
(千四百五十里東都/四千九百六十里)　秋七月壬辰魏𤣥同檢校納言
　嶺南俚戸舊輸半課交趾都䕶劉延祐使之全輸俚
户不從延祐誅其魁首其黨李思慎等作亂攻破安南
府城(高宗調露元年改交州都督/府為安南都䕶府俚音里)殺延祐桂州司馬曹
𤣥静將兵討思慎等斬之(將即亮翻元考異曰舊書馮/元常傳云  常自眉州刺史)
(轉廣州都督屬安南首領李嗣仙殺都督劉延祐剽陷/州縣勑元常誅之帥士卒濟南海先馳檄示以威恩喻)
(以禍福嗣仙徒黨多相帥歸降因縱兵/誅其魁首安慰居人而旋今從實録)　突厥骨篤祿
元珍冦朔州遣燕然道大摠管黑齒常之擊之(燕因/肩翻)以
左鷹揚大將軍李多祚為之副大破突厥於黄花堆(意/即)
(黄𤓰堆按朔州有/黄花堆在神武川)追奔四十餘里突厥皆散走磧北(走/音)
(奏磧七/迹翻)多祚世為靺鞨酋長(靺鞨音末曷酋慈/由翻長知兩翻)以軍功
得入宿衛黑齒常之每得賞賜皆分將士有善馬為軍
士所損官屬請笞之常之曰奈何以私馬笞官兵乎卒
不問(卒子/恤翻)　九月己卯虢州人楊初成詐稱郎將(將即/亮翻)
(下/同)矯制於都市募人迎廬陵王於房州事覺伏誅　冬
十月庚子右監門衛中郎將㸑寳璧與突厥骨篤禄元
珍戰全軍皆没寳璧輕騎遁歸(監古銜翻/騎奇寄翻)寳璧見黑齒
常之有功表請窮追餘冦詔與常之計議遥為聲援寳
璧欲專其功不待常之引精卒萬三千人先行出塞二
千餘里掩擊其部落既至又先遣人告之使得嚴僃與
戰遂敗太后誅寳璧改骨篤祿曰不卒祿(卒子/恤翻)　命魏
𤣥同留守西京(守手/又翻)　武承嗣又使人誣李孝逸自云
名中有兎兎月中物當有天分(謂有分為天/子分扶問翻)太后以孝
逸有功十一月戊寅减死除名流儋州而卒(儋州舊儋/耳郡武徳)
(五年置儋州舊志儋州至京師七千四百四十二里儋/徒甘翻卒子恤翻  考異曰新紀天授元年殺梁公李)
(孝逸孝逸初封梁郡公以平徐敬業功改封吳國公垂/拱三年减死除名配流儋州當削爵矣新傳云流儋州)
(薨紀傳自相違唐厯云四月十一日誅益州長史李孝/逸亦舊任也統紀誅李孝逸并其黨崔元昉裴安期唐)
(厯并其黨崔知賢董元昉裴/安期等今從實録及舊傳)　太后欲遣韋待價將兵
擊吐蕃(大考異曰實録十二月丙辰命待價為安息道/  摠管督二十六摠管以討吐蕃不言師出勝)
(敗如何至永昌元年五月又云命待價擊吐蕃七月/敗於寅識迦河按本傳不云兩曽將兵今刪此事)鳯
閣侍郎韋方質奏請如舊制遣御史監軍(監古/銜翻)太后曰
古者明君遣將閫外之事悉以委之比聞御史監軍(比/毗)
(至/翻)軍中事無大小皆須承禀以下制上非令典也且何
以責其有功遂罷之　是歳天下大飢山東闗内尤甚
四年春正月甲子於神都立髙祖太宗髙宗三廟四時
享祀如西廟之儀(西廟西京/宗廟也)又立崇先廟以享武氏祖
考太后命有司議崇先廟室數司禮博士周悰請為七
室(光宅改太常曰司禮史/言周悰之請希㫖迎合)又减唐太廟為五室春官侍
郎賈大隱奏禮天子七廟諸侯五廟百王不易之義今
周悰别引浮議廣述異聞直崇臨朝權儀(朝直/遥翻)不依國
家常度皇太后親承顧託光顯大猷其崇先廟室應如
諸侯之數國家宗廟不應輙有變移太后乃止　太宗
髙宗之世屢欲立明堂諸儒議其制度不决而止及太
后稱制獨與北門學士議其制不問諸儒諸儒以為明
堂當在國陽丙巳之地三里之外七里之内太后以為
去宫太逺二月庚午毁乾元殿於其地作明堂以僧懐
義為之使(使䟽/吏翻)凡役數萬人　夏四月戊戌殺太子通
事舍人郝象賢(唐制太子通事舍人正七品下/掌導引宫臣辭見及勞問之事)象賢處
俊之孫也初太后有憾於處俊(上元二年/諫髙宗)㑹奴誣告象
賢反太后命周興鞫之致象賢族罪象賢家人詣朝堂
訟寃於監察御史樂安任𤣥殖(樂安郡棣州朝直/遥翻監古銜翻)𤣥殖
奏象賢無反狀𤣥殖坐免官象賢臨刑極口罵太后發
揚宫中隱慝奪市人柴以擊刑者金吾兵共格殺之太
后命支解其尸發其父祖墳毁棺焚尸自是終太后之
世法官毎刑人先以木丸塞其口(塞悉/則翻)　武承嗣使鑿
白石為文曰聖母臨人永昌帝業末紫石雜藥物填之
庚午使雍州人唐同泰奉表獻之(隋京兆郡武德元年/改曰雍州雍於用翻)
稱獲之於洛水太后喜命其石曰寳圗擢同泰為遊擊
將軍五月戊辰詔當親拜洛受寳圗有事南郊告謝昊
天禮畢御明堂朝羣臣(朝直/遥翻)命諸州都督刺史及宗室
外戚以拜洛前十日集神都乙亥太后加尊號為聖母
神皇　六月丁亥朔日有食之　壬寅作神皇三璽(璽/斯)
(氏/翻)　東陽大長公主削封邑并二子徙巫州(公主太宗/之女長知)
(兩/翻)公主適髙履行太后以髙氏長孫無忌之舅族故惡
之(惡烏/路翻)　江南道廵撫大使冬官侍郎狄仁傑以吳楚
多滛祠奏焚其一千七百餘所獨留夏禹吳太伯季札
伍貟四祠(貟音/云)　秋七月丁巳赦天下更命寳圖為天
授聖圖洛水為永昌洛水(更工/衡翻)封其神為顯聖侯加特
進禁漁釣祭祀比四瀆(唐制嶽瀆/為中祀)名圖所出曰聖圖泉
泉側置永昌縣又改嵩山為神嶽封其神為天中王拜
太師使持節神嶽大都督禁芻牧(使疏/吏翻)又以先於汜水
得瑞石改汜水為廣武(汜水漢之成臯縣屬河南郡後/魏為成臯郡置東中府隋開皇)
(十八年改成臯為汜水屬鄭州縣界有廣武/楚漢對壘處后改縣名以協其姓汜音祀)太后潜謀
革命稍除宗室綘州刺史韓王元嘉青州刺史霍王元
軌邢州刺史魯王靈䕫豫州刺史越王貞(豫州漢汝南/郡地後魏置)
(豫州唐因之然唐之豫州/非能盡得漢汝南郡之地)及元嘉子通州刺史黄公譔
(譔士免翻/又音銓)元軌子金州刺史江都王緒虢王鳯子申州
刺史東莞公融靈䕫子范陽王藹貞子博州刺史琅邪
王冲在宗室中皆以才行有美名(行下/孟翻)太后尤忌之元
嘉等内不自安密有匡復之志(年考異曰舊傳垂拱三/  七月誤也今從實録)
譔謬為書與貞云内人病浸重當速療之若至今冬恐
成痼疾太后召宗室朝明堂(朝直/遥翻)諸王因逓相驚曰神
皇欲於大饗之際使人告密盡収宗室誅之無遺譔詐
為皇帝璽書與冲云朕遭幽縶諸王宜各發兵救我冲
又詐為皇帝璽書云神皇欲移李氏社稷以授武氏(璽/斯)
(氏/翻)八月壬寅冲召長史蕭悳琮等令募兵(録考異曰實/  作丙午葢)
(據奏到之日也舊傳本紀作壬寅按冲以戊申死而/實録又云冲起兵七日而敗然則壬寅是也今從之)分
告韓霍魯越及貝州刺史紀王慎令各起兵共趣神都
(趣七/喻翻)太后聞之以左金吾將軍丘神勣為清平道行軍
大摠管以討之(博州有清平縣漢/貝丘縣也隋更名)冲募兵得五千餘人
欲度河取濟州先擊武水(武水漢東郡陽平縣地隋改/為清邑又分清邑置武水縣)
(唐屬博州/濟子禮翻)武水令郭務悌詣魏州求救莘令馬𤣥素(莘/亦)
(漢陽平縣地後齊改曰樂平隋開皇六年復曰陽平八/年改曰清邑十六年置莘州大業初州廢為莘縣唐屬)
(魏/州)將兵千七百人中道邀冲恐力不敵入武水閉門拒
守冲推草車塞其南門(推吐雷翻/塞悉則翻)因風縱火焚之欲乗
火突入火作而風回冲軍不得進由是氣沮堂邑董𤣥
寂(堂邑漢縣後魏廢隋分/清陽縣復置屬博州)為冲將兵擊武水(為于/偽翻)謂人
曰琅邪王與國家交戰此乃反也冲聞之斬𤣥寂以徇
衆懼而散入草澤不可禁止惟家僮左右數十人在冲
還走博州(走音/奏)戊申至城門為守門者所殺(丘考異曰/  神勣傳)
(云為勲官呉希智白丁孟青/棒所殺今從實録及冲傳)凡起兵七日而敗丘神勣
至博州官吏素服出迎神勣盡殺之凡破千餘家越王
貞聞冲起亦舉兵於豫州遣兵陷上蔡(上蔡縣漢屬汝/南郡後魏曰臨)
(汝隋開皇初改曰武冿大業初曰上蔡/唐屬豫州九域志在州北五十五里)九月丙辰命左
豹韜大將軍麴崇裕為中軍大摠管岑長倩為後軍大
摠管將兵十萬以討之(將即亮/翻下同)又命張光輔為諸軍節
度削冲屬籍更姓虺氏(更工衡翻/下更其同)貞聞冲敗欲自鏁詣
闕謝罪㑹所署新蔡令傅延慶(新蔡縣自漢以來屬汝/南郡唐屬豫州九域志)
(在州東一/百六十里)募得勇士二千餘人貞乃宣言於衆曰琅邪
已破魏相數州(相息/亮翻)有兵二十萬朝夕至矣發屬縣兵
共得五千分為五營使汝南縣丞裴守悳等將之(汝南/縣舊)
(曰上蔡隋大業初/改曰汝陽帶豫州)署九品以上官五百餘人所署官皆
受迫脅莫有鬪志惟守德與之同謀貞以其女妻之(妻/七)
(細/翻)署大將軍委以腹心貞使道士及僧誦經以求事成
左右及戰士皆帶辟兵符麴崇裕等軍至豫州城東四
十里貞遣少子規及裴守德拒戰兵潰而歸(少詩/照翻)貞大
懼閉閤自守崇裕等至城下左右謂貞曰王豈可坐待
戮辱貞規守德及其妻皆自殺(舉考異曰實録庚戌貞/  兵九月丙寅豫州平)
(又云舉兵二十日而敗庚戍至丙/寅纔十七日葢皆據奏到之日耳)與冲皆梟首東都闕
下初范陽王藹遣使語貞及冲曰(梟監堯翻使疏吏翻/語牛倨翻下我語同)
若四方諸王一時並起事無不濟諸王往來相約結未
定而冲先發惟貞狼狽應之諸王皆不敢發故敗貞之
將起兵也遣使告夀州刺史趙瓌瓌妻常樂長公主(常/樂)
(公主髙祖女使䟽吏翻/下同樂音洛長知兩翻)謂使者曰為我語越王(為于偽/翻下似)
(為同語/牛倨翻)昔隋文帝將簒周室尉遲廻周之甥也猶能舉
兵匡救社稷(事見一百七十四卷陳宣/帝大建十四年尉紆勿翻)功雖不成威震
海内足為忠烈况汝諸王先帝之子豈得不以社稷為
心今李氏危若朝露汝諸王不捨生取義尚猶豫不發
欲何須耶(須待/也)禍且至矣大丈夫當為忠義鬼無為徒
死也及貞敗太后欲悉誅韓魯等諸王命監察御史藍
田蘇珦按其密狀珦訊問皆無明驗或告珦與韓魯通
謀太后召珦詰之珦抗論不回(監古銜翻下同珦/式亮翻詰去吉翻)太后
曰卿大雅之士朕當别有任使此獄不必卿也乃命珦
於河西監軍更使周興等按之(更工衡/翻下同)於是收韓王元
嘉魯王靈䕫黄公譔常樂公主於東都迫脅皆自殺(考/)
(異曰舊傳靈䕫流振/州自縊死今從實録)更其姓曰虺親黨皆誅以文昌左
丞狄仁傑為豫州刺史(光宅改尚書左/丞為文昌左丞)時治越王貞黨
與(治直/之翻)當坐者六七百家藉没者五千口司刑趣使行
刑(司刑寺即大理/寺趣讀曰促)仁傑密奏彼皆詿誤(詿户/卦翻)臣欲顯奏
似為逆人申理知而不言恐乖陛下仁恤之旨太后特
原之皆流豐州道過寧州寧州父老迎勞之曰我狄使
君活汝耶(勞力到翻仁傑刺寧/州見上卷垂拱二年)相擕哭於悳政碑下設
齋三日而後行時張光輔尚在豫州將士恃功多所求
取仁傑不之應光輔怒曰州將輕元帥邪(將即亮翻/帥所類翻)仁
傑曰亂河南者一越王貞耳(河南當/作汝南)今一貞死萬貞生
光輔詰其語仁傑曰明公總兵三十萬所誅者止於越
王貞城中聞官軍至踰城出降者四面成蹊(降戸/江翻)明公
縱將士暴掠殺已降以為功流血丹野非萬貞而何恨
不得尚方斬馬劒加於明公之頸雖死如歸耳光輔不
能詰歸奏仁傑不遜左遷復州刺史(自𦂳州左遷上州/且自近州遷逺州)
(也舊志豫州去京師一千五百四十里至東都六百七/十里復州京師東南一千八百里至東都一千五百一)
(十八/里)　丁卯左肅政大夫騫味道夏官侍郎王本立並
同平章事　太后之召宗室朝明堂也東莞公融密遣
使問成均助教髙子貢(朝直遥翻莞音官/使䟽吏翻下同)子貢曰來必
死融乃稱疾不赴越王貞起兵遣使約融融倉猝不能
應為官屬所逼執使者以聞擢拜右賛善大夫(唐東宫/左右賛)
(善大夫正五品上掌傳令諷過/失賛禮儀以經教授諸郡王)未幾為支黨所引(幾居/豈翻)
冬十月己亥戮於市籍没其家髙子貢亦坐誅濟州刺
史薛顗顗弟緒緒弟駙馬都尉紹皆與琅邪王冲通謀
(濟子禮翻/顗魚豈翻)顗聞冲起兵作兵器募人冲敗殺録事參軍
髙纂以㓕口(唐武德初改州主簿為録/事參軍掌正違失涖符印)十一月辛酉顗
緒伏誅紹以太平公主故杖一百餓死於獄(紹以主婿/免誅死)
十二月乙酉司徒青州刺史霍王元軌坐與越王連謀
廢徙黔州(舊志黔州京師南三千一百九十三里/至東都三千二百七十七里黔音琴)載以
檻車行至陳倉而死江都王緒殿中監郕公裴承先皆
戮於市承先寂之孫也(裴寂武德/開國功臣)　命裴居道留守西
京(守式/又翻)　左肅政大夫同平章事騫味道素不禮於殿
中待御史周矩屢言其不能了事㑹有羅告味道者勑
矩按之矩謂味道曰公常責矩不了事今日為公了之
(為于/偽翻)乙亥味道及其子辭玉皆伏誅(記考異曰御史臺/  味道陷周興獄)
(今從/實録)　己酉太后拜洛受圖(受唐同泰所/獻偽石也)皇帝皇太子
皆從(從才/用翻)内外文武百官蠻夷各依方叙立珍禽奇獸
雜寳列於壇前文物鹵簿之盛唐興以來未之有也
辛亥明堂成髙二百九十四尺方三百尺凡三層下層
法四時各隨方色中層法十二辰上為圎葢九龍捧之
上層法二十四氣亦為圓葢上施鐵鳯髙一丈(髙居/滶翻)飾
以黄金中有巨木十圍上下通貫栭櫨􁀙㮰藉以為本
(栭音而梁上柱說文曰屋枅上標櫨音盧柱上柎曰樽/櫨廣韻枅也又曰柱也􁀙抽庚翻斜柱也㮰婢脂翻屋)
(梠/也)下施鐵渠為辟雍之象(以鐵為渠/以通水)號曰萬象神宫宴
賜羣臣赦天下縱民入觀改河南為合宫縣又於明堂
北起天堂五級以貯大像(懐義所作夾紵大/像也貯丁吕翻)至三級則
俯視明堂矣(層考異曰舊薛懐義傳云明堂大屋凡三/  計髙三百尺又於明堂北起天堂廣袤)
(亞明堂今從/小説及通典)僧懐義以功拜左威衛大將軍梁國公(考/)
(異曰實録云懐義監造明堂以功擢授左武衛大將軍/固辭不拜時有右玉鈐衛將軍王慈徵長上果毅元肅)
(然請與懐義為兒既而隂有異圖欲奉之為主懐義密/奏其狀由是慈徵等坐斬進拜懐義輔國大將軍封盧)
(國公賜物三千叚又/表辭不受今從舊傳)侍御史王求禮上書曰古之明堂
茅茨不翦采椽不斵今者飾以珠玉塗以丹青鐵鷟入
雲(上時掌翻鷟士角/翻鸑鷟者鳯也)金龍隱霧昔殷辛瓊臺夏癸瑶室
無以加也(殷辛紂也/夏癸桀也)太后不報　太后欲發梁鳯巴蜑
(蜑徒/旱翻)自雅州開山通道出擊生羌因襲吐蕃(貞觀五年/太宗置西)
(雅州以處生羌八年/去西字吐從􁧝入聲)正字陳子昂上書(上時/掌翻)以為雅州
邊羌自國初以來未嘗為盗今一旦無罪戮之其怨必
甚且懼誅㓕必蜂起為盗西山盗起(西山在城都西松/茂二州都督府所)
(統諸州皆/西山羌也)則蜀之邊邑不得不連兵僃守兵久不解臣
愚以為西蜀之禍自此結矣臣聞吐蕃愛蜀富饒欲盗
之久矣徒以山川阻絶障隘不通勢不能動今國家乃
亂邊羌開隘道使其收奔亡之種為鄉導以攻邊是借
冦兵為賊除道舉全蜀以遺之也(種章勇翻鄉讀曰嚮/為賊于偽翻遺于季)
(翻/)蜀者國家之寳庫可以兼濟中國今執事者乃圗僥
幸之利以事西羌(僥工/堯翻)得其地不足以稼穡財不足以
富國徒為糜費無益聖德况其成敗未可知哉夫蜀之
所恃者險也(夫音/扶)人之所以安者無役也今國家乃開
其險役其人險開則便冦人役則傷財臣恐未見羌戎
已有姧盗在其中矣且蜀人尫劣(尫烏黄/翻弱也)不習兵戰山
川阻曠去中夏逺(夏戶/雅翻)今無故生西羌吐蕃之患臣見
其不及百年蜀為戎矣國家近廢安北㧞單于弃龜兹
放踈勒(廢安北㧞單子以突厥畔援也弃龜兹放踈勒/以吐蕃侵逼也單音蟬龜兹音丘慈又音屈佳)
天下翕然謂之盛德者葢以陛下務在養人不在廣地
也今山東飢闗隴弊而徇貪夫之議謀動甲兵興大役
自古國亡家敗未嘗不由黷兵願陛下熟計之既而役
不果興
永昌元年春正月乙卯朔大饗萬象神宫太后服兖冕
搢大圭執鎮圭為初獻(周禮注大圭長三尺杼上終葵/首天子服之鎮圭尺有二寸天)
(子守之鎮圭飾四鎮山象其髙圭中約以組防其/墜齊人謂槌為終葵圭首六寸為槌以下殺之)皇帝
為亞獻太子為終獻先詣昊天上帝座次高祖太宗高
宗次魏國先王(魏國先王/武士彠也)次五方帝座太后御則天門
赦天下改元丁巳太后御明堂受朝賀(朝直/遥翻)戊午布政
于明堂頒九條以訓百官己未御明堂饗羣臣　二月
丁酉尊魏忠孝王曰周忠孝太皇妣曰忠孝太后文水
陵曰章悳陵咸陽陵曰明義陵(武氏之先葬文水士/彠及其妻葬咸陽)置
崇先府官戊戌尊魯公曰太原靖王北平王曰趙肅恭
王金城王曰魏義康王太原王曰周安成王　三月甲
子張光輔守納言　壬申太后問正字陳子昂當今為
政之要子昂退上䟽(上時/掌翻)以為宜緩刑崇德息兵革省
賦役撫慰宗室各使自安辭婉意切其論甚美凡三千
言　癸酉以天官尚書武承嗣為納言張光輔守内史
　夏四月甲辰殺辰州别駕汝南王煒連州别駕鄱陽
公諲等宗室十二人徙其家於嶲州煒惲之子諲元慶
之子也(蔣王惲太宗子道王元慶髙祖子/也煒于鬼翻諲音因惲於粉翻)己酉殺天官
侍郎藍田鄧𤣥挺𤣥挺女為諲妻又與煒善諲謀迎中
宗於廬陵以問𤣥挺煒又嘗謂𤣥挺曰欲為急計何如
𤣥挺皆不應故坐知反不告同誅　五月丙辰命文昌
右相韋待價為安息道行軍大摠管擊吐蕃　浪穹州
蠻酋傍時昔等二十五部先附吐蕃至是來降(酋慈由/翻降户)
(江/翻)以傍時昔為浪穹州刺史令統其衆(南詔六部號為/六詔浪穹詔其)
(一/也)　己巳以僧懐義為新平軍大摠管(為考異曰舊傳/  清平道大摠)
(管今從實録州余按新平/豳州軍出豳  而北伐也)北討突厥行至紫河(隋志定/襄郡大)
(利縣有隂山有紫河即太宗遣思摩建牙之地杜佑曰/勝州榆林縣有余河紫河自馬邑郡善陽縣界流入)
不見虜於單于臺刻石紀功而還(還從宣翻/又如字)　諸王之
起兵也貝州刺史紀王慎獨不預謀亦坐繫獄秋七月
丁巳檻車徙巴州更姓虺氏行及蒲州而卒(紀王慎徙/巴州葢令)
(取道相衛自河北路西上不得至東都/歴綘至蒲而卒更工衡翻卒子恤翻)八男徐州刺史
東平王續等相繼被誅(被皮義翻刺考異曰舊傳云慎/長子和州  史東平王續最知)
(名早卒今/從實録)家徙嶺南女東光縣主楚媛㓜以孝謹稱適
司議郎裴仲將相敬如賔姑有疾親嘗藥膳接遇娣姒
皆得歡心(杜預曰兄弟之妻相謂曰姒葢妯娌相呼以/身年長少為名年長為姒少為娣不以夫之)
(長㓜也俗以兄之妻為姒弟為娣非也爾雅曰長/婦謂稚婦為娣婦娣婦謂長婦為姒婦媛于眷翻)時宗
室諸女皆以驕奢相尚誚楚媛獨儉素曰所貴於富貴
者得適志也今獨守勤苦將以何求楚媛曰㓜而好禮
今而行之非適志歟觀自古女子皆以恭儉為美縱侈
為惡辱親是懼何所求乎富貴儻來之物何足驕人衆
皆慙服及慎凶問至楚媛號慟嘔血數升(好呼到翻/號戶髙翻)免
喪不御膏沐者垂二十年　韋待價軍至寅識迦河(據/舊)
(書待價傳寅識迦/河當在弓月西南)與吐蕃戰大敗待價既無將領之才
(將即/亮翻)狼狽失據士卒凍餒死亡甚衆乃引軍還太后大
怒丙子待價除名流繡州(繡州漢阿林縣地至隋猶屬/欝林郡唐武德四年分置林)
(州六年改曰繡州去長安六千/九十里至東都五千五百里)斬副大摠管安西大都
䕶閻温古安西副都䕶唐休璟収其餘衆撫安西土(璟/俱)
(永/翻)太后以休璟為西州都督　戊寅以王本立同鳯閣
鸞臺三品　徐敬業之敗也(事見上卷/光宅元年)弟敬真流繡州
逃歸將奔突厥過洛陽(厥九/勿翻)洛州司馬弓嗣業(孫愐曰/弓姓也)
洛陽令張嗣明資遣之至定州為吏所獲嗣業縊死(縊/於)
(計/翻)嗣明敬真多引海内知識云有異圖冀以免死於是
朝野之士為所連引坐死者甚衆(朝直/遥翻)嗣明誣内史張
光輔云征豫州日私論圖䜟天文隂懐兩端(謂征越/王貞時)八
月甲申光輔與敬真嗣明等同誅籍没其家乙未秋官
尚書太原張楚金陜州刺史郭正一鳯閣侍郎元萬頃
洛陽令魏元忠並免死流嶺南(陜失/冉翻)楚金等皆為敬真
所引云與敬業通謀臨刑太后使鳯閣舍人王隱客馳
騎傳聲赦之聲逹於市當刑者皆喜躍讙呼(騎奇寄翻/讙讀如諠)
宛轉不已元忠獨安坐自如或使之起元忠曰虛實未
知隱客至又使起元忠曰俟宣勑已既宣勑乃徐起舞
蹈再拜竟無憂喜之色是日隂雲四塞既釋楚金等天
氣晴霽(塞悉則翻月考異曰唐厯七月二十四日張楚/金絞死八  二十一日郭正一絞死年代紀七)
(月甲戌楚金絞死新書紀八月辛丑殺郭正一今據實/錄楚金等皆流配未死舊書楚金正一萬頃傳皆云流)
(嶺南御史臺紀云元忠將刑至于市神色自若則天以/楊楚功免死流放復叙授御史中丞復陷來俊臣獄復)
(至市將刑神色如初其傍諸王子戮者三十餘尸重疊/委積元忠顧視曰大丈夫少選居此積矣曽不介懐㑹)
(鳯閣舍人王隱客馳騎傳呼勑罷刑復放嶺南又云前/後坐弃市流放者四舊傳云前後三被流今從舊傳)
　九月壬子以僧懐義為新平道行軍大摠管將兵二
十萬討突厥骨篤禄(將即/亮翻)　初髙宗之世周興以河陽
令召見(河陽縣自漢以來屬河内郡唐/屬懐州又屬孟州見賢遍翻)上欲加擢用或
奏以為非清流罷之(周興發身於尚書/都事流外官也)興不知數於朝
堂俟命(數所角翻/朝直遥翻)諸相皆無言(相息/亮翻)地官尚書檢校納
言魏𤣥同時同平章事(光宅改户/部為地官)謂之曰周明府可去
矣(唐人呼縣/今為明府)興以為𤣥同沮已銜之𤣥同素與裴炎善
時人以其終始不渝謂之耐久朋周興奏誣𤣥同言太
后老矣不若奉嗣君為耐久(為于偽翻/下為長同)太后怒閏月甲
午賜死于家監刑御史房濟謂𤣥同曰丈人何不告密
冀得召見可以自直(見賢/遍翻)𤣥同歎曰人殺鬼殺亦復何
殊(復扶/又翻)豈能作告密人邪乃就死又殺夏官侍郎崔詧
於隱處(光宅改兵/部為夏官)自餘内外大臣坐死及流貶者甚衆
彭州長史劉易從(彭州漢繁縣之地宋置晉夀郡故城/在州北三里梁置東益州後魏置天)
(水郡仍改繁縣為九隴縣仍置濛州隋省唐武德初/復置尋省併益州垂拱二年復分置彭州易以䜴翻)亦
為徐敬真所引戊申就州誅之易從為人仁孝忠謹將
刑於市吏民憐其無辜逺近奔赴競解衣投地曰為長
史求冥福(為于/偽翻)有司平凖直十餘萬周興等誣右武衛
大將軍燕公黑齒常之謀反徵下獄(燕因肩翻/下遐嫁翻)冬十月
戊午常之縊死(縊於/計翻)己未殺宗室鄂州刺史嗣鄭王璥
等六人(鄂州春秋夏汭之地江夏記云一名夏口一名/魯口吳始築郡城晉末始立郢州隋平陳改為)
(鄂州因鄂渚為名璥居影翻璥鄭王元懿之子紀考/異曰唐厯云撫州别駕舊傳璥作敬今從新本)庚
申嗣滕王脩琦等六人免死流嶺南(元考異曰統紀云/  嬰男脩瑶等五)
(人免死配流/今從舊傳)　丁卯春官尚書范履氷鳯閣侍郎邢文
偉並同平章事　己卯詔太穆神皇后文德聖皇后宜
配皇地祗忠孝太后從配(太后尊其母為忠/孝太后從才用翻)　右衛胄
曹參軍陳子昂(唐諸衛府皆有胄曹參軍掌戎/仗器械及公廨興造决罰之事)上疏以
為周頌成康漢稱文景皆以能措刑故也(上時/掌翻)今陛下
之政雖盡善矣然太平之朝上下樂化不宜有亂臣賊
子日犯天誅比者大獄增多逆徒滋廣(朝直遥翻樂音/洛比毗至翻)
愚臣頑昧初謂皆實乃去月十五日陛下特察繫囚李
珍等無罪百僚慶恱皆賀聖明臣乃知亦有無罪之人
挂於踈網者陛下務在寛典獄官務在急刑以傷陛下
之仁以誣太平之政臣竊恨之又九月二十一日勑免
楚金等死初有風雨變為景雲臣聞隂慘者刑也陽舒
者德也聖人法天天亦助聖天意如此陛下豈可不承
順之哉今又隂雨臣恐過在獄官凡繫獄之囚多在極
法道路之議或是或非陛下何不悉召見之自詰其罪
(詰去/吉翻)罪有實者顯示明刑濫者嚴懲獄吏使天下咸服
人知政刑豈非至德克明哉
天授元年(是年九月方/改元天授)十一月庚辰朔日南至太后享
萬象神宫赦天下始用周正改永昌元年十一月為載
初元年正月以十二月為臘月夏正月為一月以周漢
之後為二王後舜禹成湯之後為三恪(古者建國有賔/有恪二王之後)
(賔也待以客禮師古曰恪敬也待之加敬亦如賔也鄭/𤣥以二王三恪通為五代後人多祖其說唐本以後周)
(及隋後為二/王後今改之)周隋之嗣同列國(此周謂/後周)　鳯閣侍郎河
東宗秦客(河東/蒲州)改造天地等十二字以獻(十二字照為/曌天為西地)
(為埊日為乚月為田星為○君為□臣為􁒚人為􁜷/載為□年為□正為击又有證為□􁀙為聖二字)丁
亥行之太后自名曌改詔曰制(避后/名也)秦客太后從父姊
之子也(從才/用翻)　乙未司刑少卿周興奏除唐親屬籍
臘月辛未以僧懐義為右衛大將軍賜爵鄂國公　春
一月戊子武承嗣遷文昌左相岑長倩遷文昌右相同
鳯閣鸞臺三品鳯閣侍郎武攸寧為納言邢文偉守内
史左肅政大夫同鳯閣鸞臺三品王本立罷為地官尚
書攸寧士彠之兄孫也(彠一/虢翻)時武承嗣三思用事宰相
皆下之(下遐/嫁翻)地官尚書同鳯閣鸞臺三品韋方質有疾
承嗣三思往問之方質據牀不為禮或諫之方質曰死
生有命大丈夫安能曲事近戚以求茍免乎尋為周興
等所搆甲午流儋州籍没其家(儋都/甘翻)　二月辛酉太后
策貢士於洛城殿(六典洛城南門之西有麗景夾城自/此潜通上陽宫洛城南門之内有洛)
(城/殿)貢士殿試自此始　丁卯地官尚書王本立薨(異考/  曰)
(新紀丁卯殺王本立御史臺記/木立為周興所誅今從實録)　三月丁亥特進同鳯
閣鸞臺三品蘇良嗣薨　夏四月丁巳春官尚書同平
章事范履氷坐嘗舉犯逆者下獄死(月考異曰新紀五/  戊子殺范履氷)
(今從實/録唐歴)　醴泉人侯思止(醴泉漢池陽谷口之地後魏/置寧夷縣隋開皇十八年改)
(曰醴泉/屬雍州)始以賣餅為業後事游擊將軍髙元禮為僕素
詭譎無賴恒州刺史裴貞杖一判司(唐謂州曹諸司參/軍為判司韓愈詩)
(所謂判司卑官不堪說未免/箠楚塵埃間是也恒户登翻)判司使思止告貞與舒王
元名謀反秋七月辛巳元名坐廢徙和州(舊志和州京/師東南二千)
(六百八十三里至東都/一千八百一十一里)壬午殺其子豫章王亶貞亦族
㓕擢思止為遊擊將軍時吿密者往往得五品思止求
為御史太后曰卿不識字豈堪御史對曰獬豸何嘗識
字但能觸邪耳(異物志東北荒中有獸名獬豸一角性/忠直見人鬭則觸不直者聞人論則咋)
(不直者獬胡賣/翻豸宅賣翻)太后恱即以為朝散大夫侍御史(朝直/遥翻)
(散悉/亶翻)它日太后以先所籍没宅賜之思止不受曰臣惡
反逆之人(惡烏/路翻)不願居其宅太后益賞之衡水人王𢎞
義素無行(行下/孟翻)嘗從隣舍乞𤓰不與乃告縣官瓜田中
有白兎縣官使人搜捕蹂踐𤓰田立盡(蹂人九翻/踐息淺翻)又遊
趙貝見閭里耆老作邑齋遂告以謀反殺二百餘人擢
授游擊將軍俄遷殿中侍御史或告勝州都督王安仁
謀反勑𢎞義按之安仁不服𢎞義即於枷上刎其首又
捕其子適至亦刎其首函之以歸道過汾州司馬毛公
與之對食須㬰叱毛公下階(下遐/嫁翻)斬之槍揭其首入洛
見者無不震栗(揭其/謁翻)時置制獄於麗景門内(唐六典曰/洛城南門)
(之西有麗景夾城自此潜通於上陽宫又曰/洛陽皇城西面二門南曰麗景北曰宣耀)入是獄者
非死不出𢎞義戲呼曰例竟門(竟盡也言入此門者例/盡其命也劉昫曰言入)
(此門者例/皆竟也)朝士人人自危相見莫敢交言道路以目或
因入朝密遭掩捕每朝輙與家人訣曰未知復相見否
(朝直遥翻/復扶又翻)時法官競為深酷唯司刑丞徐有功杜景儉
(司刑丞即大理丞致考異曰實録及新紀表傳皆作景/佺葢實録以草書  誤新書因承之耳今從舊統紀)
獨存平恕被告者皆曰遇來侯必死遇徐杜必生有功
文逺之孫也(徐文逺見一百八十/五巻高祖武德元年)名𢎞敏以字行初為蒲
州司法(唐制法曹司法參軍掌鞫獄/麗法督盗賊知贓賄没入)以寛為治(治直/吏翻)不
施敲朴吏相約有犯徐司法杖者衆共斥之迨官滿不
杖一人職事亦修累遷司刑丞酷吏所誣搆者有功皆
為直之(為于偽翻/下右為同)前後所活數十百家嘗廷争獄事太
后厲色詰之(結去/吉翻)左右為戰栗有功神色不撓(撓奴/教翻)争
之彌切太后雖好殺(好呼/到翻)知有功正直甚敬憚之景儉
武邑人也(武邑漢縣屬信都郡後漢晉屬安/平郡後魏屬武邑郡隋唐屬冀州)司刑丞滎
陽李日知亦尚平恕少卿胡元禮欲殺一囚日知以為
不可往復數四元禮怒曰元禮不離刑曹此囚終無生
理日知曰日知不離刑曹此囚終無死法竟以兩狀列
上(離力知翻上/時掌翻下同)日知果直　東魏國寺僧法明等撰大
雲經四卷表上之(撰士/免翻)言太后乃彌勒佛下生當代唐
為閻浮提主(釋氏以人世/為閻浮提)制頒於天下　武丞嗣使周
興羅告隋州刺史澤王上金(隋州春秋隨子之國漢為/隨縣屬南陽郡後魏置隋)
(州舊志隋州京師東南一千三/百八十八里至東都一千八里)舒州刺史許王素節謀
反徵詣行在(舊志舒州京師東南二千六百二十/六里至東都一千八百九十三里)素節
發舒州聞遭喪哭者歎曰病死何可得乃更哭邪丁亥
至龍門(龍門山在洛/州河南縣界)縊殺之(縊於/計翻)上金自殺悉誅其諸
子及支黨　太后欲以太平公主妻其伯父士讓之孫
攸暨(垂拱四年誅薛紹太平公/主寡居妻七細翻下同)攸暨時為右衛中郎將
(將即/亮翻)太后潜使人殺其妻而妻之公主方額廣頥多權
略太后以為類已寵愛特厚常與密議天下事舊制食
邑諸王不過千户公主不過三百五十户太平食邑獨
累加至三千户(此食實户也若唐制以品為差則累於/是劉昫曰唐制公主食封三百户長公)
(主加五百户有至六百户高宗以太平公主武后所生/逾於舊制垂拱中大平公主至一千二百户聖厯初至)
(三千户景雲初/増至五千户)　八月甲寅殺太子少保納言裴居道
癸亥殺尚書左丞張行廉辛未殺南安王潁等宗室十
二人又鞭殺故太子賢二子唐之宗室於是殆盡矣其
㓜弱存者亦流嶺南又誅其親黨數百家(録考異曰實/  作數千家)
(今從舊/本紀)惟千金長公主以巧媚得全自請為太后女仍
改姓武氏太后愛之更號延安大長公主(長知兩翻下/同更工衡翻)
　九月丙子侍御史汲人傅遊藝(汲縣漢屬河内郡晉/以來帶汲郡東魏置)
(義州隋廢為汲縣貞/觀初移衛州治焉)帥闗中百姓九百餘人詣闕上表
(帥讀曰率上/時掌翻下同)請改國號曰周賜皇帝姓武氏太后不許
擢遊藝為給事中於是百官及帝室宗戚逺近百姓四
夷酋長沙門道士合六萬餘人(酋慈/由翻)俱上表如遊藝所
請皇帝亦上表自請賜姓武氏戊寅羣臣上言有鳯皇
自明堂飛入上陽宫還集左臺梧桐之上(左臺左肅/政臺也)久
之飛東南去及赤雀數萬集朝堂(朝直/遥翻)庚辰太后可皇
帝及羣臣之請壬午御則天樓(則天門/樓也)赦天下以唐為
周改元(改元/天授)乙酉上尊號曰聖神皇帝以皇帝為皇嗣
賜姓武氏以皇太子為皇孫丙戌立武氏七廟于神都
追尊周文王曰始祖文皇帝妣姒氏曰文定皇后(姒太/姒也)
(姓譜姒受/姓自鯀)平王少子武曰睿神康皇帝妣姜氏曰康睿
皇后(后逺祖姬周誣神甚矣文/王其肻饗非鬼之祭乎)太原靖王曰嚴祖成皇
帝妣曰成莊皇后趙肅恭王曰肅祖章敬皇帝魏義康
王曰烈祖昭安皇帝周安成王曰顯祖文穆皇帝忠孝
太皇曰太祖孝明髙皇帝妣皆如考謚稱皇后立武承
嗣為魏王三思為梁王攸寧為建昌王士彠兄孫攸歸
重規載德攸暨懿宗嗣宗攸宜攸望攸緒攸止皆為郡
王諸姑姊皆為長公主(彠一虢翻/長知兩翻)又以司賔卿溧陽史
務滋為納言(光宅改鴻臚為司賔溧陽縣漢屬丹陽郡/江左因之隋平陳廢丹陽郡以溧陽縣屬)
(宣州溧/音栗)鳯閣侍郎宗秦客檢校内史給事中傅遊藝為
鸞臺侍郎平章事遊藝與岑長倩右玉鈐衛大將軍張
䖍朂左金吾大將軍丘神勣侍御史來子珣等並賜姓
武秦客潜勸太后革命故首為内史遊藝朞年之中歴
衣青綠朱紫(一年之間自九品歴/至三品衣於既翻)時人謂之四時仕宦
勑改州為郡或謂太后曰陛下始革命而廢州不祥(以/州)
(周同/音也)太后遽追止之命史務滋等十人廵撫諸道太后
立兄孫延基等六人為郡王　冬十月甲子檢校内史
宗秦客坐贓貶遵化尉(遵化縣屬欽州隋/開皇二十年置)弟楚客亦以
姧贓流嶺外　丁卯殺流人韋方質(配考異曰舊傳云/  流儋州尋卒今)
(從統紀/新本紀)　辛未内史邢文偉坐附㑹宗秦客貶珍州刺
史(珍州漢夜郎郡地貞觀十六年開山洞以舊播州城/置珍州及夜郎縣以縣界有隆珍山因名舊志珍州)
(至京師四千一百里/東都二千七百里)頃之有制使至州(以奉制出使故/謂之制使猶言)
(詔使也使/䟽吏翻)文偉以為誅己遽自縊死(縊於/計翻)　壬申勑兩
京諸州各置大雲寺一區藏大雲經使僧升髙座講解
其撰䟽僧雲宣等九人皆賜爵縣公(撰士免翻/䟽所去翻)仍賜紫
袈裟銀龜袋(西域胡僧衣毛衣謂之袈裟流入中國以/繒帛為之常僧皆衣緇惟賜紫者乃得衣)
(紫袈音加裟音沙唐制給品官以隨身魚符以明貴賤/應徵召髙宗給五品以上以隨身銀魚袋以防召命之)
(詐出内必合之三品以上金飾袋垂拱中都督刺史始/賜魚天授二年改佩魚皆佩龜其後三品已上龜袋飾)
(以金四品以銀五品以銅/中宗初罷龜袋復給以魚)　制天下武氏咸蠲課役
西突厥十姓自垂拱以來為東突厥所侵掠(東突厥謂/骨篤祿等)
散亡略盡濛池都䕶繼往絶可汗斛瑟羅收其餘衆六
七萬人入居内地拜右衛大將軍改號竭忠事主可汗
(可從刋入/聲汗音寒)　道州刺史李行褒兄弟為酷吏所陷當族
秋官郎中徐有功固爭不能得秋官侍郎周興奏有功
出反囚當斬(行考異曰新舊傳有功爭行褒皆在爭裴/  本下按行本得罪在長夀元年一月時)
(周興已貶死矣行褒坐謀復李/氏必在革命後今置此年之末)太后雖不許亦免有功
官然太后雅重有功久之復起為侍御史(復扶又翻/下掌復同)有
功伏地流涕固辭曰臣聞鹿走山林而命懸庖厨勢使
之然也陛下以臣為法官臣不敢枉陛下法必死是官
矣太后固授之逺近聞者相賀　是歳以右衛大將軍
泉獻誠為左衛大將軍太后出金寳命選南北牙善射
者五人賭之獻誠第一以讓右玉鈐衛大將軍薛咄摩
咄摩復讓獻誠(咄當/没翻)獻誠乃奏言陛下令選善射者今
多非漢官竊恐四夷輕漢(泉獻誠高麗泉勇生之子薛/咄摩薛延陁之種故云然)
請停此射太后善而從之
二年正月癸酉朔太后始受尊號於萬象神宫(漢哀帝/自稱陳)
(聖劉太平皇帝尊號葢昉於此太后以女主而受尊號/尤為非古是後𤣥宗自先天三年至天寳十三載五十)
(年間六受徽號人/主遂視為故常矣)旗幟尚赤(幟昌/志翻)甲戌改置社稷於神
都辛巳納武氏神主子太廟唐太廟之在長安者更命
曰享悳廟(更工衡翻為考異曰案實録此年三月己卯/改唐太廟  享德廟據此已祔武氏七廟主)
(不當至三月方改唐廟新本紀元年十月辛未改唐/大廟為享德廟以武氏七廟為太廟今從唐統紀)四
時唯享髙祖已下餘四室皆閉不享(四室宣帝元帝/光帝景帝也)又
改長安崇先廟為崇尊廟(垂拱四年/立崇先廟)乙酉日南至大享
明堂祀昊天上帝百神從祀(從才/用翻)武氏祖宗配饗唐三
帝亦同配　御史中丞知大夫事李嗣真以酷吏縱横
(横户/孟翻)上䟽以為今告事紛紜虛多實少(上時掌翻/少詩沼翻)恐有
凶慝隂謀離間陛下君臣(間古/莧翻)古者獄成公卿參聽王
必三宥然後行刑(記王制成獄辭史以獄成告于正正/聽之正以獄成告于大司冦大司冦)
(聽之于棘木之下大司冦以獄之成告于王王命三/公參聽之三公以獄之成告于王王三宥然後制刑)比
日獄官單車奉使推鞫既定法家依斷不令重推(比毗/至翻)
(斷丁亂翻/重直龍翻)或臨時専决不復聞奏如此則權由臣下非
審慎之法儻有寃濫何由可知况以九品之官專命推
覆操殺生之柄竊人主之威案覆既不在秋官省審復
不由門下(復扶又翻操七/刀翻省悉景翻)國之利器輕以假人恐為社
稷之禍太后不聽　饒陽尉姚貞亮等數百人表請上
尊號曰上聖大神皇帝不許　侍御史來子珣誣尚衣
奉御劉行感兄弟謀反皆坐誅　春一月地官尚書武
思文及朝集使二千八百人表請封中嶽(中嶽嵩山/朝直遥翻)
己亥廢唐興寧永康隱陵署官(元帝陵曰興寧景帝陵/曰永康興寧陵在咸陽)
(水康陵在三原北十八里唐諸陵有署令一人從五品/上府二人史四人主衣四人主輦四人主藥四人典事)
(三人掌固二人又有陵令一人掌/山陵率陵户守衛之丞為之貳)唯量置守户(量音/良)
左金吾大將軍丘神勣以罪誅　納言史務滋與來俊
臣同鞫劉行感獄俊臣奏務滋與行感親密意欲寢其
反狀太后命俊臣并推之務滋恐懼自殺　或告文昌
右丞周興與丘神勣通謀太后命來俊臣鞫之俊臣與
興方推事對食謂興曰囚多不承當為何法興曰此甚
易耳(易以/䜴翻)取大甕以炭四周炙之令囚入中何事不承
俊臣乃索大甕火圍如興法(索山/客翻)因起謂興曰有内狀
推兄請兄入此甕興惶恐叩頭伏罪法當死太后原之
二月流興嶺南在道為仇家所殺興與索元禮來俊臣
競為暴刻(索昔/各翻)興元禮所殺各數千人俊臣所破千餘
家元禮殘酷尤甚太后亦殺之以慰人望　徙左衛大
將軍千乘王武攸暨為定王(乘繩/證翻)　立故太子賢之子
光順為義豐王(樂考異曰舊傳為安/  王今從唐厯統紀)　甲子太后命始
祖墓曰德陵睿祖墓曰喬陵嚴祖墓曰節陵肅祖墓曰
簡陵烈祖墓曰靖陵顯祖墓曰永陵改章德陵為昊陵
顯義陵為順陵　追復李君羡官爵(君羡誅見一百九/十九卷太宗貞觀)
(二十/二年)　夏四月壬寅朔日有食之　癸卯制以釋教開
革命之階(謂大雲/經也)升於道教之上　命建安王攸宜留
守長安(守式/又翻)　丙辰鑄大鍾置北闕　五月以岑長倩
為武威道行軍大摠管擊吐蕃中道召還軍竟不出
六月以左肅政大夫格輔元為地官尚書(姓譜格姓允/格之後束觀)
(漢紀有侍御史/東平相格班)與鸞臺侍郎樂思晦鳯閣侍郎任知古
並同平章事思晦彦暐之子也(樂彦暐見二百卷/高宗顯慶元年)　秋
七月徙闗内户數十萬以實洛陽　八月戊申納言武
攸寧罷為左羽林大將軍夏官尚書歐陽通為司禮卿
(光宅改太/常為司禮)兼判納言事　庚申殺玉鈐衛大將軍張䖍
朂來俊臣鞫䖍朂獄䖍朂自訟於徐有功俊臣怒命衛
士以刀亂斫殺之梟首于市(鈐其廉翻/梟堅堯翻)　義豐王光順
嗣雍王守禮永安王守義長信縣主等皆賜姓武氏(唐/制)
(嗣王郡王從一品光順兄弟皆章懐/太子賢之子嗣祥吏翻雍於用翻)與睿宗諸子皆幽
閉宫中不出門庭者十餘年守禮守義光順之弟也
或告地官尚書武思文初與徐敬業通謀甲子流思文
於嶺南復姓徐氏(思文改姓見上/卷光宅元年)　九月乙亥殺岐州
刺史雲𢎞嗣來俊臣鞫之不問一欵(獄辭之出於囚口/者為欵欵誠也言)
(所吐者皆/誠實也)先斷其首乃偽立案奏之(斷尊管翻案考也/據也獄辭之成者)
(曰案言可考據也凡官/文書可考據者皆曰案)其殺張䖍朂亦然勑㫖皆依海
内鉗口(鉗其/廉翻)　鸞臺侍郎同平章事傅遊藝夢登湛露
殿以語所親(語牛/倨翻)所親告之壬辰下獄自殺(下遐/嫁翻)　癸
巳以左羽林衛大將軍建昌王武攸寧為納言洛州司
馬狄仁傑為地官侍郎與冬官侍郎裴行本並同平章
事太后謂仁傑曰卿在汝南甚有善政(謂垂拱四年/刺豫州時也)卿
欲知譛卿者名乎仁傑謝曰陛下以臣為過臣請改之
知臣無過臣之幸也不願知譛者名太后深歎美之
先是鳯閣舍人脩武張嘉福(先悉薦翻修武漢山陽縣/地修武古地名也魏隋以)
(名縣唐屬懐州杜佑日懐州修武縣本殷寗邑韓詩/外傳曰武王伐紂勒兵於寗故曰修武漢山陽縣故)
(城在縣/西北)使洛陽人王慶之等數百人上表(上時掌翻史/考異曰御)
(臺記作千餘/人今從舊傳)請立武承嗣為皇太子文昌右相同鸞臺
鳯閣三品岑長倩以皇嗣在東宫不宜有此議(嗣祥吏/翻相息)
(亮/翻)奏請切責上書者告示令散太后又問地官尚書同
平章事格輔元輔元固稱不可由是大忤諸武意(令力/丁翻)
(忤五/故翻)故斥長倩令西征吐蕃未至徵還下制獄(下遐/嫁翻)承
嗣又譛輔元來俊臣又脅長倩子靈原令引司禮卿兼
判納言事歐陽通等數十人皆云同反通為俊臣所訊
五毒僃至終無異詞俊臣乃詐為通欵冬十月己酉長
倩輔元通等皆坐誅王慶之見太后(見賢遍/翻下同)太后曰皇
嗣我子奈何廢之慶之對曰神不歆非類民不祀非族
(左傳晉大夫/狐突之言)今誰有天下而以李氏為嗣乎太后諭遣
之慶之伏地以死泣請不去太后乃以印紙遺之曰(遺/唯)
(李/翻)欲見我以此示門者自是慶之屢求見(見賢/遍翻)太后頗
怒之命鳯閣侍郎李昭德賜慶之杖昭德引出光政門
外(洛陽宫城南面三門中曰/應天左曰興教右曰光政)以示朝士曰此賊欲廢我
皇嗣立武承嗣命撲之(朝直遥翻/撲弼角翻)耳目皆血出然後杖
殺之(陽考異曰舊傳云延載初鳯閣舍人張嘉福令洛/  人王慶之率輕薄惡少數百人詣闕上表請立)
(武承嗣為皇太子則天不許唐厯昭德永昌元年自御/史中丞貶振州凌水尉實錄長夀元年始為相舊傳杖)
(殺慶之在為相後按御史臺記昭德自中丞轉鳯閣侍/郎葢暫貶凌水尉尋召還為鳯閣侍郎也杖殺慶之據)
(御史臺記乃是為鳯閣侍郎時非為相後也舊傳或以/載初為延載慶之上表或在載初年實錄因岑長倩格)
(輔元之死說及耳今參取實/錄御史臺記及舊傳之語)其黨乃散昭德因言於太
后曰天皇陛下之夫皇嗣陛下之子陛下身有天下當
傳之子孫為萬代業豈得以姪為嗣乎自古未聞姪為
天子而為姑立廟者也(而為于/偽翻)且陛下受天皇顧託若
以天下與承嗣則天皇不血食矣太后亦以為然昭德
乾祐之子也(李乾祐即貞觀初/敕裴仁軌者也)　壬辰殺鸞臺侍郎同
平章事樂思晦右衛將軍李安静安静綱之孫也(李綱/以剛)
(直著節隋唐之間安/静可謂無忝厥祖矣)太后將革命王公百官皆上表勸
進安静獨正色拒之及下制獄來俊臣詰其反狀(上時/掌翻)
(下遐嫁翻/詰去吉翻)安静曰以我唐家老臣須殺即殺若問謀反
實無可對俊臣竟殺之　太學生王循之上表乞假還
鄉(假古訝翻休假也唐國子學/生三百人太學生五百人)太后許之狄仁傑曰臣
聞君人者唯殺生之柄不假人自餘皆歸之有司故左
右丞徒以下不句(句音/鉤)左右相流以上乃判為其漸貴
故也(相息亮翻為于偽/翻下為之普為同)彼學生求假丞簿事耳(唐國子/監丞六)
(品下掌判監事/主簿從七品下)若天子為之發勑則天下之事幾勑可
盡乎必欲不違其願請普為立制而已太后善之
　
　
　
　
　
　
　
　
　資治通鑑卷二百四
