
　資治通鑑卷一百六　　　宋　司馬光　撰
　　　　　　　　　　　　　　胡三省　音註
　晉紀二十八(起旃䝉作噩盡柔/兆閹茂凡二年)
　　烈宗孝武皇帝中之上
太元十年春正月秦王堅朝饗羣臣(朝直/遥翻)時長安饑人
相食諸將歸吐肉以飼妻子(窮匱如此外無救援烏/得不敗乎飼祥吏翻)
慕容冲即皇帝位於阿房(是為/西燕)改元更始冲有自得之
志賞罸任情慕容盛年十三謂慕容柔曰夫十人之長
(長知/兩翻)亦須才過九人然後得安今中山王才不逮人功
未有成而驕汰已甚殆難濟乎(冲在前燕時封中山王/汰侈也溢也史言慕容)
(盛㓜而有識畧所以能自奮而/有國盛柔歸冲見上卷上年)　後秦王萇留諸將攻
新平自引兵撃安定擒秦安西將軍勃海公珍嶺北諸
城悉降之(降户/江翻)　甲寅秦王堅與西燕主冲戰于仇班
渠大破之(慕容垂復興于山東而冲稱/號于闗中故書西燕以别之)乙卯戰于雀桑
又破之甲子戰于白渠(白渠即漢時白/公所鑿者也)秦兵大敗西燕
兵圍秦王堅殿中將軍鄧邁力戰却之堅乃得免壬申
冲遣尚書令髙葢夜襲長安入其南城左將軍竇衝前
禁將軍李辯等擊破之斬首八百級分其屍而食之乙
亥髙葢引兵攻渭北諸壘太子宏與戰於成貳壁(成貳/葢人)
(姓名闗中大亂立/壁自保因為地名)大破之斬首三萬　燕帶方王佐與
寧朔將軍平規共攻薊(薊音/計)王永兵屢敗二月永使宋
敞燒和龍及薊城宫室帥衆三萬奔壺闗(帥讀/曰率)佐等入
薊慕容農引兵㑹慕容麟於中山與共攻翟真麟農先
帥數千騎至承營(帥讀曰/率下同)觀察形勢翟真望見陳兵而
出諸將欲退農曰丁零非不勁勇而翟真懦弱今簡精
鋭望真所在而衝之真走衆必散矣乃邀門而蹙之可
盡殺也使驍騎將軍慕容國帥百餘騎衝之(驍堅堯翻/騎竒寄翻)
真走其衆争門自相蹈藉(藉慈/夜翻)死者太半遂拔承營外
郭　癸未秦王堅與西燕主冲戰於城西(長安城/西也)大破
之追奔至阿城(阿城即阿房宫/城冲之巢穴也)諸將請乘勝入城堅恐
為冲所掩引兵還(萬乘之主固不可乘危徼幸然秦喪/敗若此乘諸将之勝氣以圖萬一之)
(功可也引兵而還/何歟還從宣翻)　乙酉秦益州刺史王廣以蜀人江
陽太守李丕為益州刺史守成都(沈約曰江陽郡劉璋/分犍為立守式又翻)
己丑廣帥所部奔還隴西蜀人隨之者三萬餘人　劉
牢之至枋頭楊膺姜讓謀泄(膺讓謀見/上卷上年)長樂公丕收殺
之(枋音方/樂音洛)牢之聞之盤桓不進　秦平原悼公暉數為
西燕主冲所敗(數所角翻/敗補遇翻)秦王堅讓之曰汝吾之才子
也擁大衆與白虜小兒戰而屢敗何用生為三月暉憤
恚自殺(堅責怒暉欲其死戰耳豈/意其自殺哉恚于避翻)前禁將軍李辯都水
使者隴西彭和正恐長安不守召集西州人(晉書職官/志都水長)
(屬大司農沈約志都水使者掌舟航/及運部李辯李儼之子亦隴西人也)屯於韮園堅召之
不至(為後堅襲韮園/張本韮舉有翻)　西燕主冲攻秦髙陽愍公方于
驪山殺之(苻方戍驪山見/上卷上年七月)執秦尚書韋鍾以其子謙為
馮翊太守使招集三輔之民馮翊壘主邵安民等責謙
曰君雍州望族(七相五公雍州之望族鍾/葢韋賢後也雍于用翻)今乃從賊與
之為不忠不義何面目以行於世乎謙以告鍾鍾自殺
謙來奔秦左將軍茍池右將軍俱石子與西燕主冲戰
於驪山兵敗西燕將軍慕容永斬茍池俱石子奔鄴永
廆弟運之孫石子難之弟也(俱難見一百四卷太/元三年廆户罪翻)秦王
堅遣領軍將軍楊定擊冲大破之虜鮮卑萬餘人而還
悉阬之定佛奴之孫也(北史曰定佛奴之子/佛奴宋奴之子也)　滎陽人
鄭燮以郡來降(降户/江翻)　燕王垂攻鄴久不下將北詣冀
州乃命撫軍大將軍麟屯信都樂浪王温屯中山召驃
騎大將軍農還鄴(樂浪音洛琅驃匹/妙翻騎竒寄翻)於是逺近聞之以
燕為不振頗懐去就農至髙邑(髙邑本鄗縣漢光武即/位于此改曰髙邑屬常)
(山晉志/屬趙國)遣從事中郎眭邃近出違期不還(師古曰眭/息隨翻)長
史張攀言於農曰邃目下參佐(目下參佐言其/近在眼前也)敢欺罔
不還請回軍討之農不應敕備假板以邃為髙陽太守
參佐家在趙北者悉假署遣歸(趙北趙國以北也假署/者權時以假板署置其)
(官未以白/燕王垂也)凡舉補太守三人長史二十餘人退謂攀曰
君所見殊誤當今豈可自相魚肉俟吾北還邃等自當
迎于道左君但觀之(為後邃等/迎農張本)樂浪王温在中山兵力
甚弱丁零四布分據諸城温謂諸将曰以吾之衆攻則
不足守則有餘驃騎撫軍首尾連兵㑹須滅賊但應聚
糧厲兵以俟時耳於是撫舊招新勸課農桑民歸附者
相繼郡縣壁壘争送軍糧倉庫充溢翟真夜襲中山温
擊破之自是不敢復至(復扶又翻/下復還同)温乃遣兵一萬運糧
以餉垂且營中山宫室(欲迎垂都/中山也)劉牢之攻燕黎陽太
守劉撫于孫就柵(孫就人姓名盖立柵于/黎陽界劉憮因屯焉)燕王垂留慕
容農守鄴圍自引兵救之秦長樂公丕聞之出兵乘虚
夜襲燕營農擊敗之(敗補/邁翻)劉牢之與垂戰不勝退屯黎
陽垂復還鄴　吕光以龜兹饒樂(龜兹音丘/慈樂音洛)欲留居之
天竺沙門鳩摩羅什謂光曰此凶亡之地不足留也(據/載)
(記鳩摩羅姓/也什其名)將軍但東歸中道自有福地可居(鳩摩羅/什知數)
(知吕光必得涼/州之地而據之)光乃大饗將士議進止衆皆欲還乃以
駝二萬餘頭載外國珍寳竒玩驅駿馬萬餘匹而還(還/音)
(旋又/如字)　夏四月劉牢之進兵至鄴燕王垂逆戰而敗遂
撤圍退屯新城乙卯自新城北遁牢之不告秦長樂公
丕即引兵追之丕聞之發兵繼進庚申牢之追及垂於
董唐淵垂曰秦晉瓦合相待為彊(瓦合言其勢不膠固/觸而動之一瓦墜碎)
(則衆瓦俱解矣待當作/恃今觀待字義亦自通)一勝則俱豪一失則俱潰非同
心也今兩軍相繼勢既未合宜急擊之牢之軍疾趨二
百里至五橋澤(五橋澤在臨漳縣北兵法百里/而趨利者蹶上將况二百里乎)争燕輜
重(重直/用翻)垂邀撃大破之斬首數千級牢之單馬走㑹秦
救至得免燕冠軍將軍宜都王鳳(冠古/玩翻)每戰奮不顧身
前後大小二百五十七戰未嘗無功垂戒之曰今大業
甫濟汝當先自愛使為車騎將軍徳之副以抑其鋭(以/徳)
(持重/也)鄴中饑甚長樂公丕帥衆就晉穀於枋頭(帥讀/曰率)劉
牢之入鄴城收集亡散兵復少振(復扶又翻/少詩沼翻)坐軍敗徴
還燕秦相持經年(去年正月/垂攻鄴)幽冀大饑人相食邑落蕭
條燕之軍士多餓死燕王垂禁民養蠶以桑椹為軍粮
垂將北趣中山(趣七/喻翻)以驃騎大將軍農為前驅前所假
授吏眭邃等皆來迎候上下如初李攀乃服農之智略
(前作張攀此作/李攀未知孰是)　㑹稽王道子好専權(好呼/到翻)復為姦謟
者所搆扇(復扶又/翻下同)與太保安有隙安欲避之㑹秦王堅
來求救安乃請自將救之(將即/亮翻)壬戌出鎮廣陵之步丘
築壘曰新城而居之(今揚州邵伯鎮即其地也在揚州/城北六十里晉史云安于步丘築)
(埭後人謂/之召伯埭)　蜀郡太守任權攻拔成都斬秦益州刺史
李丕復取益州(秦取益州見一百三/卷寧康元年任音壬)　新平糧竭矢盡
(後秦自去/年攻新平)外救不至後秦王萇使人謂茍輔曰吾方以
義取天下豈讐忠臣邪卿但帥城中之人還長安吾止
欲得此城耳輔以為然帥民五千口出城萇圍而阬之
男女無遺(萇仲良翻/帥讀曰率)獨馮傑子終得脱奔長安(馮傑勸/輔拒後)
(秦事見上/卷上年)秦王堅追贈輔等官爵皆諡曰節愍侯以終
為新平太守　翟真自承營徙屯行唐(即漢之南行唐/縣也屬常山郡)
(燕王垂趣中山真/為所逼故徙屯)真司馬鮮于乞殺真及諸翟自立為
趙王營人共殺乞立真從弟成為主其衆多降於燕(降/户)
(江/翻)　五月西燕主冲攻長安秦王堅身自督戰飛矢滿
體流血淋漓冲縱兵暴掠闗中士民流散道路斷絶千
里無煙有堡壁三十餘推平逺將軍趙敖為主(安逺平/逺二将)
(軍號盖皆/當時所置)相與結盟冒難遣兵粮助堅多為西燕所殺
堅謂之曰聞來者率不善逹此誠忠臣之義然今寇難
殷繁(難乃旦翻殷衆/也盛也繁多也)非一人之力所能濟也徒相隨入
虎口何益汝曹宜為國自愛(為于/偽翻)畜糧厲兵以俟天時
庶幾善不終否有時而泰也(幾居希翻/否皮鄙翻)三輔之民為冲
所畧者遣人宻告堅請遣兵攻冲欲縱火為内應堅曰
甚哀諸卿忠誠然吾猛士如虎豹利兵如霜雪困於烏
合之虜豈非天乎恐徒使諸卿坐致夷滅吾不忍也其
人固請不已乃遣七百騎赴之冲營縱火者反為風火
所燒其得免者什一二堅祭而哭之(史言闗中之人乃/心為堅而力不能)
(濟盖天/棄秦也)衛將軍楊定與冲戰於城西為冲所擒定秦之
驍將也(驍堅堯翻/將即亮翻)堅大懼以䜟書云帝出五將久長得
(據載記此䜟書謂之古符傳賈錄秦王堅始也禁人學/䜟及喪敗之極乃欲用䜟書奔五将山以求免其顛倒)
(錯繆甚矣盖死期/将至也䜟楚譛翻)乃留太子宏守長安謂之曰天其或
者欲導予出外汝善守城勿與賊争利吾當出隴收兵
運糧以給汝遂帥騎數百與張夫人及中山公詵二女
寳錦出奔五將山(新唐書地理志京兆醴泉縣有武將/山水經注扶風杜陽縣有五將山又)
(按唐杜佑鳯翔府/岐山縣有五将山)宣告州郡期以孟冬救長安堅過襲
韮園李辯奔燕(奔西/燕也)彭和正慙自殺　閏月以廣州刺
史羅友為益州刺史鎮成都　庚戌燕王垂至常山圍
翟成於行唐命帶方王佐鎮龍城六月髙句麗寇遼東
(句如字又音/駒麗力知翻)佐遣司馬郝景將兵救之為髙句麗所敗
(敗補/邁翻)髙句麗遂陷遼東𤣥菟(自此燕不能勝髙/句麗菟同都翻)　秦太
子宏不能守長安將數千騎與母妻宗室西奔下辨(辨/皮)
(莧/翻)百官逃散司𨽻校尉權翼等數百人奔後秦(權翼本/姚襄僚)
(屬苻氏既敗/故奔後秦)西燕主冲入據長安縱兵大掠死者不可
勝計(勝音/升)　秋七月旱饑井皆竭　後秦王萇自故縣
如新平(漢安定郡有安定縣/後漢晉省故曰故縣)　秦王堅至五將山後秦
王萇遣驍騎將軍吳忠帥騎圍之秦兵皆散走獨侍御
十數人在側堅神色自若坐而待之召宰人進食俄而
忠至執之送詣新平幽於别室太子宏至下辨南秦州
刺史楊璧拒之(苻堅破仇池置南秦州楊璧氐之種類/仕秦尚主任居方面以宏奔敗拒而不)
(納孟子曰寡助之至/親戚叛之信哉斯言)璧妻堅之女順陽公主也棄其夫
從宏宏奔武都投氐豪强熈(强其/兩翻)假道來奔詔處之江
州(為苻宏附桓𤣥而/誅張本處昌吕翻)長樂公丕帥衆三萬自枋頭將歸
鄴城龍驤將軍檀𤣥擊之戰於谷口(檀𤣥晉将也谷/口在枋頭西)𤣥
兵敗丕復入鄴城(復扶/又翻)　燕建節將軍餘巖叛自武邑
北趣幽州(趣七/喻翻)燕王垂馳使敕幽州將平規曰(使疏/吏翻)固
守勿戰俟吾破丁零自討之規出戰為巖所敗(敗補/邁翻)巖
入薊掠千餘户而去遂據令支(令音鈴又郎/定翻支音祁)癸酉翟成
長史鮮于得斬成出降垂屠行唐盡阬成衆(去年丁零/叛燕至是)
(而滅降/户江翻)　太保安有疾求還(安屯廣/陵步丘)詔許之八月安至
建康　甲午大赦　丁酉建昌文靖公謝安薨(諡法柔/徳安衆)
(曰靖寛樂/令終曰靖)詔加殊禮如大司馬温故事(晉以此崇寵謝/安安之雅志豈)
(願與桓/温同哉)庚子以司徒琅邪王道子領揚州刺史録尚書
都督中外諸軍事(道子得權/晉自此亂)以尚書令謝石為衛將軍
　後秦王萇使求傳國璽於秦王堅(璽斯/氏翻)曰萇次應厯
數可以為恵堅瞋目叱之曰小羌敢逼天子五胡次序
無汝羌名(胡羯鮮卑氐羌五胡之次序也無汝羌名謂/䜟文耳姚萇自謂次應厯數堅故亦以䜟文)
(為言瞋/七人翻)璽已送晉不可得也萇復遣右司馬尹緯説堅
求為禪代(復扶又翻/説輸芮翻)堅曰禪代聖賢之事姚萇叛賊何
得為之堅與緯語問緯在朕朝何官(朝直/遙翻)緯曰尚書令
史(後漢以來尚書有令/史十八人秩二百石)堅歎曰卿王景略之儔宰相才
也而朕不知卿宜其亡也堅自以平生遇萇有恩尤忿
之數罵萇求死(數所/角翻)謂張夫人曰豈可令羌奴辱吾兒
乃先殺寳錦(堅自知身死之後/女必當歸姚萇也)辛丑萇遣人縊堅於新
平佛寺(年四/十八)張夫人中山公詵皆自殺後秦將士皆為
之哀慟(為于/偽翻)萇欲隠其名諡堅曰壯烈天王
　臣光曰論者皆以為秦王堅之亡由不殺慕容垂姚
　萇故也臣獨以為不然許劭謂魏武帝治世之能臣
　亂世之姦雄(事見五十八卷漢靈帝/中平元年治直吏翻)使堅治國無失
　其道(治直/之翻)則垂萇皆秦之能臣也烏能為亂哉堅之
　所以亡由驟勝而驕故也魏文矦問李克吳之所以
　亡對曰數戰數勝文侯曰數戰數勝國之福也何故
　亡對曰數戰則民疲數勝則主驕(數所/角翻)以驕主御疲
　民未有不亡者也秦王堅似之矣
長樂公丕在鄴將西赴長安(樂音/洛)幽州刺史王永在壺
闗(是年春王永自/幽州奔壺闗)遣使招丕丕乃帥鄴中男女六萬餘
口西如潞川(使疏吏翻/帥讀曰率)驃騎將軍張蚝并州刺史王騰
迎之入晉陽(驃匹妙翻騎竒/寄翻蚝七吏翻)丕始知長安不守堅已死
乃發喪即皇帝位(丕字永叙堅/之庶長子也)追諡堅曰宣昭皇帝廟
號世祖大赦改元大安　燕王垂以魯王和為南中郎
將鎮鄴遣慕容農出蠮螉塞(蠮于結翻/螉于公翻)厯凡城趣龍城
(趣七/喻翻)㑹兵討餘巖慕容麟慕容隆自信都徇勃海清河
麟擊勃海太守封懿執之因屯厯口(水經注清河自廣/川東北流逕厯縣)
(故城南前漢信都國之屬縣也應劭曰廣川縣西北三/十里有厯城亭故縣也今亭在縣東津濟之所謂之厯)
(口/渡)懿放之子也(封放見九十九卷/穆帝永和七年)　鮮卑劉頭眷擊破
賀蘭部於善無(善無縣前漢屬雁門郡後漢/屬定襄郡漢末日棄之荒外)又破柔然
于意親山(意親山葢即意辛山親辛語相近按魏書帝/紀道武登國五年四月幸意辛山與質驎討)
(賀蘭紇突鄰紇奚諸部大破之六月/還幸牛川則意辛山在牛川之北)頭眷子羅辰言於
頭眷曰比來行兵所向無敵(比毗/至翻)然心腹之疾願早圖
之頭眷曰誰也羅辰曰從兄顯忍人也(從才/用翻)必將為亂
頭眷不聴顯庫仁之子也頃之顯果殺頭眷自立又將
殺拓跋珪(珪依劉庫仁見一/百四卷太元元年)顯弟亢埿妻珪之姑也(埿/與)
(泥/同)以告珪母賀氏顯謀主梁六眷代王什翼犍之甥也
(犍居言/翻下同)亦使其部人穆崇奚牧宻告珪(魏書官氏志拓/拔氏之先兼并)
(它國各有本部部中别族為内姓丘穆陵氏後改/為穆氏又拓拔鄰以弟為逹奚氏後改為奚氏)且以
其愛妻駿馬付崇曰事泄當以此自明賀氏夜飲顯酒
令醉(飲于/鴆翻)使珪隂與舊臣長孫犍元他羅結輕騎亡去
(元他羅結二人/也他唐何翻)向晨賀氏故驚廐中羣馬使顯起視之
賀氏哭曰吾子適在此今皆不見汝等誰殺之邪顯以
故不急追珪遂奔賀蘭部依其舅賀訥(賀訥本賀蘭訥/後魏孝文帝改)
(北方舊姓以賀蘭氏為賀氏史因簡便/而書之如上文穆崇奚牧之類皆是也)訥驚喜曰復國
之後當念老臣珪笑曰誠如舅言不敢忘也顯疑梁六
眷泄其謀將囚之穆崇宣言曰六眷不顧恩義助顯為
逆我掠得其妻馬足以解忿顯乃捨之賀氏從弟外朝
大人賀恱舉所部以奉珪(賀恱盖什翼犍時為外朝大/人魏書官氏志曰登國二年)
(因舊制置南北大人對治二部又置外朝大人無常員/主受詔命外使出禁中國有大喪大禮皆與參知隨所)
(典焉從/才用翻)顯怒將殺賀氏賀氏奔亢埿家匿神車中三日
(北人無室屋逐水草置神于/車中而嚴事之因謂之神車)亢埿舉家為之請乃得免
(為于/偽翻)故南部大人長孫嵩帥所部七百餘家叛顯奔五
原(嵩依劉氏亦見一百四卷太元元年/五原秦郡魏晉棄之荒外帥讀曰率)時拓跋寔君之
子渥亦聚衆自立嵩欲從之烏渥謂嵩曰逆父之子不
足從也(寔君弑什翼犍/見太元元年)不如歸珪嵩從之(史言長孫嵩/由此遂為拓)
(跋珪佐命功/臣福流子孫)久之劉顯所部有亂故中部大人庾和辰
奉賀氏奔珪(凡言故者皆什翼犍舊所署置也魏書官/氏志拓拔詰汾時餘部諸姓内入者自有)
(庾氏非中國/之庾氏也)賀訥弟染干以珪得衆心忌之使其黨侯
引七突殺珪代人尉古真知之以告珪矦引七突不敢
發(矦引七突官氏志無此氏志云諸姓年世稍久互以/改易興衰存滅間有之今舉其可知者則其不可知)
(而不舉者亦有之矣西方尉/遲氏後改為尉氏尉讀如鬱)染干疑古真泄其謀執而
訊之(訊鞠/問也)以兩車輪夾其頭傷一目不伏乃免之染干
遂舉兵圍珪賀氏出謂染干曰汝等欲於何置我而殺
吾子乎染干慙而去(史言賀訥兄弟不能舉部以奉拓/跋珪為珪攻賀蘭部張本夫以珪)
(備嘗險阻艱難以成大業而/卒斃于賀蘭氏豈天道邪)　九月秦主丕以張蚝為
侍中司空(蚝七/吏翻)王永為侍中都督中外諸軍事車騎大
將軍尚書令王騰為中軍大將軍司𨽻校尉苻冲為尚
書左僕射封西平王又以左長史楊輔為右僕射右長
史王亮為護軍將軍立妃楊氏為皇后子寧為皇太子
夀為長樂王(樂音/洛)鏘為平原王懿為勃海王昶為濟北
王　吕光自龜兹還至宜禾(班志敦煌郡廣至縣昆侖/障宜禾都尉治晉分為宜)
(禾縣屬晉昌郡劉昫曰𤓰州常樂縣漢廣至縣魏分廣/至置宜禾縣李暠於此置凉興郡隨廢置常樂鎮武徳)
(五年改鎮為縣/龜兹音丘慈)秦凉州刺史梁熈謀閉境拒之髙昌太
守楊翰言於熈曰(李延夀曰髙昌者車師前王之故地/昔漢武帝遣兵西討師旅頓弊其中)
(尤困者住焉地勢髙敞人庶昌盛因名髙昌其/地有漢時髙昌壘晉為髙昌郡後因為國名)吕光新
破西域兵疆氣鋭聞中原喪亂(喪息/浪翻)必有異圖河西地
方萬里帶甲十萬足以自保若光出流沙其勢難敵髙
梧谷口險阻之要宜先守之而奪其水(髙悟谷口當/在髙昌西界)彼
既窮渇可以坐制如以為逺伊吾闗亦可拒也(伊吾縣/晉置屬)
(晉昌郡有/伊吾闗)度此二阨雖有子房之䇿無所施矣(言地險/既失雖)
(有張良之計/無所用也)熙弗聴美水令犍為張統謂熙曰今闗中
大亂京師存亡不可知(長安已陷而凉州不知/道梗故也犍居言翻)吕光之
來其志難測將軍何以抗之熙曰憂之未知所出統曰
光智畧過人今擁思歸之士乘戰勝之氣其鋒未易當
也(易以/䜴翻)將軍世受大恩忠誠夙著立勲王室宜在今日
行唐公洛上之從弟勇冠一時(從才用翻/冠古玩翻)為將軍計莫
若奉為盟主以收衆望推忠義以帥羣豪(帥讀曰/率下同)則光
雖至不敢有異心也資其精鋭東兼毛興(毛興時/刺河州)連王
統楊璧(王統時刺秦州楊/璧時刺南秦州)合四州之衆掃兇逆寧帝室
此桓文之舉也熈又弗聴殺洛於西海(洛徙西海見一/百四卷太元五)
(年梁熈既欲拒吕光又殺苻洛不過/欲保據凉州非有扶顛持危之志也)光聞楊翰之謀懼
不敢進杜進曰梁熈文雅有餘機鑒不足終不能用翰
之謀不足憂也宜及其上下離心速進以取之光從之
進至髙昌楊翰以郡迎降(熈不能用楊翰之謀翰遂/降於光降户江翻下同)至
玉門熈移檄責光擅命還師以子𦙍為鷹揚將軍與振
威將軍南安姚皓别駕衛翰帥衆五萬拒光於酒泉(帥/讀)
(曰/率)燉煌太守姚静晉昌太守李純以郡降光(敦徒/門翻)光報
檄凉州責熈無赴難之志(難乃/旦翻)而遏歸國之衆遣彭晃
杜進姜飛為前鋒與𦙍戰于安彌(安彌縣自漢以/來屬酒泉郡)大破
擒之於是四山胡夷皆附於光武威太守彭濟執熈以
降光殺之光入姑臧自領凉州刺史表杜進為武威太
守自餘將佐各受職位凉州郡縣皆降於光獨酒泉太
守宋皓西郡太守宋泮(晉志曰漢分張掖之日勒刪/丹等縣置西郡其地當嶺要)城
守不下光攻而執之讓泮曰吾受詔平西域而梁熈絶
我歸路此朝廷之罪人卿何為附之泮曰將軍受詔平
西域不受詔亂凉州梁公何罪而將軍殺之泮但苦力
不足不能報君父之讐耳豈肯如逆氐彭濟之所為乎
主滅臣死固其常也光殺泮及皓主簿尉祐姦佞傾險
(尉姓也/讀如字)與彭濟俱執梁熈光寵信之祐譛殺名士姚皓
等十餘人凉州人由是不悦(昔齊人伐燕勝之孟子曰/取之而燕民悦則取之取)
(之而燕民不悦則勿取其後燕卒報齊吕光始/得凉士而無以収凉人之心宜其有國不永也)光以祐
為金城太守祐至允吾(允吾漢縣屬金城郡晉省據水/經注允吾在廣武西北其地在)
(當時葢屬廣武郡界劉昫曰唐鄯州龍支縣本漢允吾/縣後漢改曰龍耆後魏改曰金城又改曰龍支積石山)
(在今縣南允/音鉛吾音牙)襲據其城以叛姜飛擊破之祐奔據興城
(以載記參考水經興城當/在允吾之西白土之東)　乞伏國仁自稱大都督大
將軍單于領秦河二州牧(單音/蟬)改元建義以乙旃童埿
為左相屋引出支為右相獨孤匹蹄為左輔武羣勇士
為右輔(乙旃屋引獨孤武羣皆夷人復姓乞伏與拓拔/同出於鮮卑故其部人亦有乙旃獨孤二姓埿)
(與泥/同)弟乾歸為上將軍分其地置武城等十二郡(載記/曰置)
(武城武陽安固武始漢陽天水畧陽/漒川甘松匡朋白馬苑川十二郡)築勇士城而都之
(水經注苑川水出勇士縣之子城南山北逕牧師苑故/漢牧苑之地也有東西二苑城其城相去七里西城即)
(乞伏/所都)　秦尚書令魏昌公纂自闗中奔晉陽秦主丕拜
纂太尉封東海王　冬十月西燕主冲遣尚書令髙葢
帥衆五萬伐後秦戰于新平南蓋大敗降於後秦(帥讀/曰率)
(降户/江翻)初葢以楊定為子及葢敗定亡奔隴右復收集其
舊衆(定為西燕禽財六/月耳復扶又翻)　苻定苻紹苻謨苻亮聞秦主
丕即位皆自河北遣使謝罪(定紹謨亮降燕/見上卷上年)中山太守
王兖本新平氐也固守博陵為秦拒燕(為于/偽翻)十一月丕
以兖為平州刺史定為冀州牧紹為冀州都督謨為幽
州牧亮為幽平二州都督並進爵郡公左將軍竇衝據
兹川(兹川即霸川也霸水古曰滋水秦穆公之霸也/更滋水曰霸水以顯霸功今曰兹川因古名也)有
衆數萬與秦州刺史王統河州刺史毛興益州刺史王
廣南秦州刺史楊璧衛將軍楊定皆自隴右遣使邀丕
共擊後秦丕以定為雍州牧(雍于/用翻)衝為梁州牧加統鎮
西大將軍興車騎大將軍璧征南大將軍並開府儀同
三司加廣安西將軍皆進位州牧楊定尋徙治厯城置
儲蓄於百頃(百頃自楊茂搜/以來保為巢穴)自稱龍驤將軍仇池公遣
使來稱藩(驤思將翻/使疏吏翻)詔因其所號假之其後又取天水
略陽之地自稱秦州刺史隴西王　繹幕人蔡匡據城
以叛燕(繹幕縣自漢以來屬清河/郡至隋廢入徳州安樂縣)燕慕容麟慕容隆共
攻之泰山太守任泰潜師救匡(任音/壬)至匡壘南八里燕
人乃覺之諸將以匡未下而外敵奄至甚患之隆曰匡
恃外救故不時下今計泰之兵不過數千人及其未合
擊之泰敗匡自降矣乃釋匡擊泰大敗之斬首千餘級
匡遂降(降户江/翻下同)燕王垂殺之且屠其壘　慕容農至龍
城(自蠮螉塞厯/凡城至龍城)休士馬十餘日諸將皆曰殿下之來取
道甚速今至此久留不進何也農曰吾來速者恐餘巖
過山鈔盜侵擾良民耳(此山謂白狼/山鈔楚交翻)巖才不踰人誑誘
饑兒(誑居况翻/誘音酉)烏集為羣非有綱紀吾已扼其喉久將
離散無能為也今此田善熟未収而行徒自耗損當俟
収畢往則梟之(梟堅/堯翻)亦不出旬日耳頃之農將步騎三
萬至令支巖衆震駭稍稍踰城歸農巖計窮出降農斬
之進擊髙句麗復遼東𤣥莬二郡(郝景之敗髙句麗陷/遼東𤣥菟菟同都翻)
還至龍城上疏請繕修陵廟(燕自慕容皝以前皆/𦵏遼西故陵廟在焉)燕王
垂以農為使持節都督幽平二州北狄諸軍事幽州牧
鎮龍城(使疏/吏翻)徙平州刺史帶方王佐鎮平郭農於是創
立法制事從寛簡清刑獄省賦役勸課農桑居民富贍
四方流民前後至者數萬口先是幽冀流民多入髙句
麗(先悉/薦翻)農以驃騎司馬范陽龎淵為遼東太守招撫之
　慕容麟攻王兖于博陵城中糧竭矢盡功曹張猗踰
城出聚衆以應麟兖臨城數之曰(數所/角翻)卿是秦民吾是
卿君卿起兵應賊自號義兵何名實之相違也古人求
忠臣必於孝子之門(後漢韋/彪之言)卿母在城棄而不顧吾何
有焉今人取卿一切之功則可矣寧能忘卿不忠不孝
之事乎不意中州禮義之邦乃有如卿者也十二月麟
拔博陵執兖及苻鑑殺之昌黎太守宋敞帥烏桓索頭
之衆救兖不及而還(帥讀曰率索昔各翻/還從宣翻又如字)秦主丕以敞
為平州刺史(敞時從王/永在壺闗)　燕王垂北如中山謂諸將曰
樂浪王招流離實倉廩外給軍糧内營宫室雖蕭何之
功何以加之(樂浪王温之功詳見上漢髙祖與項/羽相拒蕭何鎮撫闗中為之根本)丙申
垂始定都中山(杜佑曰後燕都中山/今博陵郡唐昌縣)　秦苻定據信都
以拒燕燕王垂以從弟北地王精為冀州刺史將兵攻
之(從才用翻/將即亮翻)　拓跋珪從曽祖紇羅與其弟建及諸部
大人共請賀訥推珪為主(從才/用翻)
十一年春正月戊申拓跋珪大㑹于牛川(自武周塞西/行至牛川牛)
(川以北皆大漠也據魏紀窟咄之來寇也珪乞師于燕/自弩山至牛川屯於延水南出代谷以㑹燕師又據水)
(經注于延水出長川城南則長川即牛川也班志于延/水出代郡且如塞外則牛川亦當在且如塞外也又明)
(元帝大獮于牛川登釡山括地志釡山在/媯州懐戎縣北三里且如之且音子如翻)即代王位(珪/什)
(翼犍之嫡孫世子寔之/子拓跋氏自此興矣)改元登國以長孫嵩為南部大
人叔孫普洛為北部大人分治其衆(魏書曰魏初自北/荒南遷置四部大)
(人坐王庭决辭訟以言語約束刻契記事無囹圄/考訊之法諸犯罪者皆臨時决遣治直之翻下同)以上
谷張衮為左長史許謙為右司馬廣寗王建代人和跋
叔孫建庾岳為外朝大人(魏書官氏志拓拔鄰命叔父/之𦙍曰乙旃氏後改叔孫氏)
(朝直/遙翻)奚牧為治民長(長知/兩翻)皆掌宿衛及參軍國謀議長
孫道生賀毗等侍從左右(從才/用翻)出納教命王建娶代王
什翼犍之女岳和辰之弟道生嵩之從子也(庾和辰奉/珪母賀氏)
(以奔珪長孫嵩帥部衆歸/珪事並見上從才用翻)　燕王垂即皇帝位(垂字道/明燕主)
(皝之第/五子)　後秦王萇如安定　南安祕宜(祕姓也前漢/書功臣表有)
(戴矦祕彭時祕/氏為南安豪族)帥羌胡五萬餘人攻乞伏國仁國仁將
兵五千逆擊大破之(帥讀曰率/將即亮翻)􁁉奔還南安　鮮于乞
之殺翟真也(翟真見殺見/上年四月)翟遼奔黎陽黎陽太守滕恬
之甚愛信之恬之喜畋獵(喜許/記翻)不愛士卒遼潜施姦恵
以収衆心恬之南攻鹿鳴城(黎陽在河北鹿鳴城在河/南酈道元曰案竹書紀年)
(梁恵成王十三年取鄭鹿即是城也今城/内有臺尚謂之鹿鳴臺又謂之鹿鳴城)遼于後閉門
拒之恬之東奔鄄城(鄄吉/掾翻)遼追執之遂據黎陽豫州刺
史朱序遣將軍秦膺童斌與淮泗諸郡共討之(斌音/彬)
秦益州牧王廣自隴右引兵攻河州牧毛興於枹罕興
遣建節將軍衛平帥其宗人一千七百夜襲廣大破之
(帥讀/曰率)二月秦州牧王統遣兵助廣攻興興嬰城自守(去/年)
(王廣自成/都依統)　燕大赦改元建興置公卿尚書百官繕宗
廟社稷　西燕主冲樂在長安(樂音/洛)且畏燕主垂之彊
不敢東歸課農築室為久安之計鮮卑咸怨之(鮮卑思/東歸而)
(冲安于長安故怨傳曰以欲從人/則可以人從欲鮮濟其是之謂歟)左將軍韓延因衆心
不悦攻冲殺之立冲將叚隨為燕王改元昌平　初張
天錫之南奔也(見上卷太/元八年)秦長水校尉王穆匿其世子
大豫與俱奔河西依秃髪思復鞬(思復鞬烏孤之/父也鞬居言翻)思復
鞬送魏安(五代志武威郡昌松縣後魏置昌松郡後周/廢郡以揖次縣入焉又有後魏魏安郡後亦)
(廢載記言焦松等迎大豫于揖次則魏安盖後魏所置/郡晉書成於唐唐史臣以後魏郡名書之耳孟康曰揖)
(音子如翻/次音恣)魏安人焦松齊肅張濟等聚兵數千人迎大
豫為主攻吕光昌松郡拔之(昌松即漢倉松縣地本屬/武威郡盖河西張氏分置)
(郡也吕光後以郭黁言/改昌松為東張掖郡)執太守王世强光使輔國將軍
杜進擊之進兵敗大豫進逼姑臧王穆諫曰光糧豐城
固甲兵精鋭逼之非利不如席卷嶺西(卷讀/曰捲)礪兵積粟
然後東向與之争不及朞年光可取也大豫不從自號
撫軍將軍凉州牧改元鳳凰以王穆為長史傳檄郡縣
使穆説諭嶺西諸郡(自西郡至張掖酒泉建康晉/昌其地皆嶺西也説愉芮翻)建康
太守李隰祁連都尉嚴純皆起兵應之(建康郡張駿置/屬凉州新唐書)
(地理志甘州張掖縣西北百九十里有祁連山北有建/康軍盖張氏置郡地也晉書地理志永興中張祚置漢)
(陽縣以守牧地張/𤣥靚改為祁連郡)有衆三萬保據楊塢(楊塢在姑/臧城西)　代
王珪徙居定襄之盛樂(按盛樂前漢書作成樂屬定襄/後漢書作盛樂屬雲中疑定襄)
(之盛樂即雲中之盛樂也然魏書帝紀什翼犍立三年/移都于雲中之盛樂明年築盛樂城於故城南八里則)
(已非後漢之盛樂城疑定襄之盛樂乃前漢之成樂城/也葢建武之初匈奴侵寇塞下之民悉内徙其後南單)
(于内附北單于勢屈復歸内徙之民於塞下郡縣城郭/掃地更為必有非其故處者攷宋白續通典唐振武軍)
(漢定襄郡之盛樂也在隂山之陽黄河之北後魏所都/盛樂是也在唐朔州北三百餘里後魏孝文遷洛之後)
(于定襄故城置朔州領盛樂廣牧二郡唐初平突厥置/雲中都督府於盛樂貞觀八年移雲州雲中郡及定襄)
(縣于今雲州而雲中都督府後又改單于都護府又改/安北都護府由是雲中定襄地名混亂不可考而盛樂)
(則一/也)務農息民國人悦之(史言拓跋/珪所以興)　三月大赦　泰
山太守張願以郡叛降翟遼(降户/江翻)初謝𤣥欲使朱序屯
梁國𤣥自屯彭城以北固河上西援洛陽朝議以征役
既久欲令𤣥置戍而還㑹翟遼張願繼叛北方騷動𤣥
謝罪乞解職詔慰諭令還淮隂　燕主垂追尊母蘭氏
為文昭皇后欲遷文明叚后以蘭氏配享太祖(叚氏燕/王皝之)
(元妃蘭氏皝之側室也皝/廟號太祖諡文明皇帝)詔百官議之皆以為當然(順/垂)
(指/也)博士劉詳董謐以為堯母為帝嚳妃位第三不以貴
陵姜嫄(帝王紀曰帝嚳有四妃元妃有邰氏女曰姜嫄/生后稷次妃有娀氏女曰簡狄生卨次妃陳豐)
(氏女曰慶都生放勛次妃娵訾/氏女曰常義生摯嚳苦沃翻)明聖之道以至公為先
文昭后宜立别廟垂怒逼之詳謐曰上所欲為無問於
臣臣案經奉禮不敢有貳垂乃不復問諸儒卒遷叚后
以蘭后代之(復扶又翻/卒子戍翻)又以景昭可足渾后傾覆社稷
追廢之尊烈祖昭儀叚氏為景徳皇后配享烈祖(可足/渾氏)
(燕主雋之元妃也傾覆事見一百二卷海西公太和/四年叚氏雋之側室也雋廟號烈祖諡景昭皇帝)
　崔鴻曰齊桓公命諸侯無以妾為妻(孟子曰齊桓公/葵丘之㑹初命)
　(曰誅不孝無易樹/子無以妾為妻)夫之於妻猶不可以妾代之况子
　而易其母乎春秋所稱母以子貴者君母既沒得以
　妾母為小君也(春秋公羊傳曰桓幼而貴隠長而卑/隠長又賢諸大夫扳隠而立之隠之)
　(立為桓立也隠長又賢何以不宜立立適以長不以/賢立子以貴不以長桓何以貴母貴也母貴則子何)
　(以貴子以母貴母以子貴左氏傳曰恵公元妃孟子/孟子卒繼室以聲子生隠公宋武公生仲子為魯夫)
　(人生桓公而恵公薨/是以隠公立而奉之)至於享祀宗廟則成風終不得
　配莊公也(魯荘公夫人姜氏成風者荘公之妾僖公/之母也姜氏通于共仲弑閔公而欲立共)
　(仲不克遂孫于邾齊桓公殺之僖/公既立請其喪以夫人之禮𦵏之)君父之所為臣子
　必習而效之猶形聲之于影響也寳之逼殺其母(事/見)
　(後一百八卷太/元二十一年)由垂為之漸也堯舜之讓猶為之噲
　之禍(事見二卷周/愼靚王五年)况違禮而縱私者乎昔文姜得罪
　於桓公春秋不之廢(魯桓公之夫人曰文姜通于齊/襄公桓公謫之夫人以告襄公)
　(遂殺桓公至荘公二十一年春秋書夫人姜氏/薨二十二年書葬我小君文姜是不之廢也)可足
　渾氏雖有罪於前朝(朝直/遥翻)然小君之禮成矣垂以私
　憾廢之(私憾謂譛殺垂妃叚氏/又譛垂而逐之奔秦也)又立兄妾之無子者
　皆非禮也
劉顯自善無南走馬邑(畏代之偪且/懼其修怨也)其族人奴真帥所
部請降於代(帥讀曰率/降户江翻)奴真有兄鞬先居賀蘭部(鞬居/言翻)
奴真言於代王珪請召鞬而以所部讓之珪許之鞬既
領部遣弟去斤遺賀訥金馬(遺于/季翻)賀染干謂去斤曰我
待汝兄弟厚汝今領部宜來從我去斤許之奴真怒曰
我祖父以來世為代忠臣故我以部讓汝等欲為義也
今汝等無狀乃謀叛國義於何在遂殺鞬及去斤染干
聞之引兵攻奴真奴真奔代珪遣使責染干染干乃止
(珪與賀蘭從此/隙矣使疏吏翻)　西燕僕射慕容恒尚書慕容永襲叚
隨殺之立宜都王子顗為燕王(顗盖燕宜都王栢/之子顗魚豈翻)改元
建明帥鮮卑男女四十餘萬口去長安而東(海西公太/和五年秦)
(遷鮮卑于長安至是財十七年耳而種類蕃育乃如此/唐太宗阿史那結社率之變亦幸其早發耳帥讀曰率)
恒弟護軍將軍韜誘顗殺之於臨晉(誘音/酉)恒怒捨韜去
永與武衛將軍刁雲帥衆攻韜韜敗奔恒營恒立西燕
主冲之子瑶為帝改元建平諡冲曰威皇帝衆皆去瑶
奔永永執瑶殺之立慕容泓子忠為帝改元建武忠以
永為太尉守尚書令封河東公永持灋寛平鮮卑安之
至聞喜聞燕主垂已稱尊號不敢進築燕熈城而居之
(為燕主垂滅/西燕張本)　鮮卑既東長安空虚前滎陽髙陵趙榖
等招杏城盧水胡郝奴帥户四千入於長安渭北皆應
之(帥讀曰/率下同)以榖為丞相扶風王驎有衆數千保據馬嵬
(馬嵬山在咸陽縣西去長安城百餘里杜佑曰京兆金/城縣有馬嵬故城孫景安征塗記云馬嵬所築不知何)
(代人金城周曰犬丘秦曰廢丘/漢曰槐里驎離珍翻嵬吾回翻)奴遣弟多攻之夏四月
後秦王萇自安定伐之驎奔漢中萇執多而進奴懼請
降(降户/江翻)拜鎮北將軍六谷大都督(長安南山/有六谷)　癸巳以
尚書僕射陸納為左僕射譙王恬為右僕射(晉志曰左/右僕射或)
(不兩置但曰/尚書僕射)納玩之子也(陸玩見九十四卷/成帝咸和四年)　毛興襲
擊王廣敗之(敗補/邁翻)廣奔秦州隴西鮮卑匹蘭執廣送于
後秦興復欲攻王統于上邽枹罕諸氐皆厭苦兵事(諸/氐)
(盖秦王堅使毛興領之以鎮/枹罕者也復扶又翻枹音膚)乃共殺興推衛平為河州
刺史(以衛平宗/强故推之)遣使請命於秦(使疏吏/翻下同)　燕主垂封其
子農為遼西王麟為趙王隆為髙陽王　代王珪初改
稱魏王(拓跋氏自/此國號魏)　張大豫自楊塢進屯姑臧城西王
穆及禿髪思復鞬子奚于帥衆三萬屯於城南(鞬居/言翻)吕
光出擊大破之斬奚于等二萬餘級　秦大赦以衛平
為撫軍將軍河州刺史吕光為車騎大將軍凉州牧(騎/竒)
(寄/翻)使者皆没于後秦不能逹(時秦主丕在晉陽後秦/隔其道故不能逹二鎮)
燕主垂以范陽王徳為尚書令太原王楷為左僕射樂
浪王温為司𨽻校尉(温守中山有營宫室建都邑之/功因用為司𨽻樂浪音洛琅)
後秦王萇即皇帝位于長安(萇字景茂姚弋仲/之第二十四子也)大赦改
元建初國號大秦追尊其父弋仲為景元皇帝立妻地
氏為皇后(類篇虵以者翻虜姓也姓譜姚萇后/虵氏南安人也虵食遮翻又音它)子興為
皇太子置百官萇與羣臣宴酒酣言曰諸卿皆與朕北
面秦朝(朝直/遥翻)今忽為君臣得無耻乎趙遷曰天不恥以
陛下為子臣等何恥為臣萇大笑　魏王珪東如陵石
(陵石地名/在盛樂東)護佛矦部帥矦辰乙佛部帥代題皆叛走(帥/所)
(類/翻)諸將請追之珪曰矦辰等累世服役有罪且當忍之
方今國家草創人情未壹愚者固宜前却(一前一却言/叛服不常也)
不足追也(史言珪能識時/知變以安反側)　六月庚寅以前輔國將軍
楊亮為雍州刺史鎮衛山陵(帝置雍州于襄陽今遣亮/帶雍州鎮洛雍于用翻)
荆州刺史桓石民遣將軍晏謙擊𢎞農下之(姓譜曰左/傳齊有晏)
(氏代為/大夫)初置湖陜二戍(湖陜二縣皆屬/𢎞農陜式冉翻)　西燕刁雲等
殺西燕主忠推慕容永為使持節大都督中外諸軍事
大將軍大單于雍秦梁凉四州牧録尚書事河東王稱
藩於燕(稱藩于燕主垂也使/疏吏翻雍于用翻)　燕主垂遣太原王楷趙
王麟陳留王紹章武王宙攻秦苻定苻紹苻謨苻亮等
(去年苻定等/背燕為秦)楷先以書與之為陳禍福定等皆降(降户/江翻)
垂封定等為矦曰以酬秦主之徳　秦主丕以都督中
外諸軍事司徒録尚書事王永為左丞相太尉東海王
纂為大司馬司空張蚝為太尉(蚝七/吏翻)尚書令咸陽徐義
為司空司𨽻校尉王騰為驃騎大將軍儀同三司(驃匹/妙翻)
(騎竒/寄翻)永傳檄四方公矦牧守壘主民豪共討姚萇慕容
垂令各帥所統以孟冬上旬㑹大駕於臨晉(帥讀/曰率)於是
天水姜延馮翊寇明河東王昭新平張晏京兆杜敏扶
風馬朗建忠將軍髙平牧官都尉扶風王敏等(建忠将/軍盖亦)
(苻氏創置髙平縣漢屬安定郡晉省前趙劉/曜以為朔州治所秦置牧官都尉於其地)咸承檄起
兵各有衆數萬遣使詣秦(使疏/吏翻)丕皆就拜將軍郡守封
列矦冠軍將軍鄧景擁衆五千據彭池與竇衝為首尾
以擊後秦(彭池恐當作彪池彪池在長安西詩所謂滮/池北流者也竇衝據兹川在長安東南可以)
(相為首尾又據新唐書地理志/寧州有彭池但去兹川逺耳)丕以景為京兆尹景羌
之子也(鄧羌秦/之名將)　後秦王萇徙安定五千餘户于長安
　秋七月秦平凉太守金熈安定都尉沒奕干與後秦
左將軍姚方成戰于孫丘谷(孫丘谷當/在安定)方成兵敗後秦
主萇以其弟征虜將軍緒為司𨽻校尉鎮長安自將至
安定(将即/亮翻)擊熈等大破之金熈本東胡之種(秦謂鮮卑/之種居遼)
(碣者為東胡/種章勇翻)没奕干鮮卑多蘭部帥也(帥所/類翻)枹罕諸氐
(枹音/膚)以衛平衰老難與成功議廢之而憚其宗彊累日
不决氐啖青謂諸将曰(啖徒覽/翻姓也)大事宜時定不然變生
諸君但請衛公為㑹觀我所為㑹七夕大宴青抽劒而
前曰今天下大亂吾曹休戚同之非賢主不可以濟大
事衛公老宜返初服以避賢路(衛平本毛/興部将)狄道長苻登
(長知/兩翻)雖王室疎屬志略雄明請共立之以赴大駕(欲承/王永)
(檄赴秦/主丕也)諸君有不同者即下異議乃奮劒攘袂將斬異
已者衆皆從之莫敢仰視於是推登為使持節都督隴
右諸軍事撫軍大將軍雍河二州牧略陽公帥衆五萬
東下隴攻南安拔之馳使請命於秦登秦主丕之族子
也(苻登事始此使疏吏翻雍/于用翻帥讀曰率下同)　祕宜與莫矦悌眷帥其
衆三萬餘户降于乞伏國仁國仁拜宜東秦州刺史悌
眷梁州刺史(莫矦夷人複姓/降户江翻下同)　己酉魏王珪還盛樂(自/陵)
(石還/也)代題復以部落來降(復扶/又翻)十餘日又奔劉顯珪使
其孫倍斤代領其衆劉顯弟肺泥帥衆降魏　八月燕
主垂留太子寳守中山以趙王麟為尚書右僕射録留
臺庚午自帥范陽王徳等南略地使髙陽王隆東徇平
原丁零鮮于乞保曲陽西山(曲陽縣屬/常山郡)聞垂南伐出營
望都(望都縣屬中山郡水經注堯封于唐堯山在東北/堯母慶都山在南登堯山見都山故望都縣以為)
(名/也)剽掠居民(剽匹/妙翻)趙王麟自出討之諸將皆曰殿下虚
鎮逺征萬一無功而返虧損威重不如遣諸將討之麟
曰乞聞大駕在外無所畏忌必不設備一舉可取不足
憂也乃聲言至魯口夜回趣乞(趣七/喻翻)比明至其營掩擊
擒之(比必寐/翻及也)　翟遼寇譙朱序擊走之　秦主丕以苻
登為征西大將軍開府儀同三司南安王持節州牧都
督皆因其所稱而授之又以徐義為右丞相留王騰守
晉陽右僕射楊輔戍壺闗帥衆四萬進屯平陽(帥讀/曰率)
初後秦主萇之弟碩徳統所部羌居隴上聞萇起兵自
稱征西將軍聚衆於冀城以應之以兄孫詳為安逺將
軍據隴城從孫訓為安西將軍據南安之赤亭(諸姚本/赤亭羌)
(也/)與秦秦州刺史王統相持萇自安定引兵㑹碩徳攻
統天水屠各畧陽羌胡應之者二萬餘户秦略陽太守
王皮降之(屠直於翻/降户江翻)　初秦滅代遷代王什翼犍少子
窟咄於長安(事見一百四卷太元元/年窟苦骨翻咄當没翻)從慕容永東徙永
以窟咄為新興太守劉顯遣其弟亢埿迎窟咄以兵隨
之逼魏南境諸部騷動魏王珪左右于桓等與部人謀
執珪以應窟咄幢將代人莫題等亦潜與窟咄交通(魏/收)
(官氏志道武登國元年置幢將六人主三郎衛士直宿/禁中者侍中已下中散已上皆統之拓拔詰汾時餘部)
(諸姓内入者有莫那婁/氏後為莫氏幢直江翻)桓舅穆崇告之珪誅桓等五人
莫題等七姓悉原不問(為後珪殺/莫題張本)珪懼内難(難乃/旦翻)北踰
隂山復依賀蘭部(復扶/又翻)遣外朝大人遼東安同求救於
燕(姓譜安息王子入侍遂為漢人風俗通漢有安成/為太守廬山記有安息國王子安髙朝直遙翻)燕
主垂遣趙王麟救之　九月王統以秦州降於後秦(降/户)
(江/翻)後秦主萇以姚碩徳為使持節都督隴右諸軍事秦
州刺史鎮上邽(使疏/吏翻)　吕光得秦王堅㓙問舉軍縞素
諡曰文昭皇帝冬十月大赦改元大安(晉書載記/作太安)　西
燕慕容永遣使詣秦主丕求假道東歸(使疏/吏翻)丕弗許與
永戰于襄陵(襄陵縣漢屬河東/郡晉屬平陽郡)秦兵大敗左丞相王永
衛大將軍俱石子皆死初東海王纂自長安來(去年纂/奔丕)
麾下壯士三千餘人丕忌之既敗懼為纂所殺帥騎數
千南奔東垣(東垣縣漢已改為真定此東垣在河南新/安縣界宋白曰河南府王屋縣漢為河東)
(郡垣縣地又絳州垣縣本河東郡縣名其地即周召分/陜之所又曰河南府漢為河南郡治洛陽後漢都洛陽)
(河南屬司𨽻校尉魏陳留王奐合河南等五郡置司州/劉聰為荆州石虎為洛州苻堅為豫州宋武入洛更置)
(東垣西垣二縣仍于虎牢置/司州帥讀曰率騎竒寄翻)謀襲洛陽揚威將軍馮該
自陜邀擊之(陜式/冉翻)殺丕執其太子寧長樂王夀送建康
(樂音/洛)詔赦不誅以付苻宏(苻宏去年來/奔處之江州)纂與其弟尚書
永平矦師奴帥秦衆數萬走據杏城其餘王公百官皆
沒於永永遂進據長子即皇帝位改元中興將以秦后
楊氏為上夫人楊氏引劍刺永(刺七/亦翻)為永所殺　甲申
海西公奕薨于吳(年四/十五)　燕寺人吳深據清河反(寺音/侍又)
(如/字)燕主垂攻之不克　後秦主萇還安定(自上邽還/安定也)
秦南安王登既克南安夷夏歸之者三萬餘户(夏户/雅翻)遂
進攻姚碩徳于秦州後秦主萇自往救之登與萇戰于
胡奴阜(胡奴阜在/上邽西)大破之斬首二萬餘級將軍啖青射
萇中之(射而亦翻/中竹仲翻)萇創重(創初/良翻)走保上邽姚碩徳代之
統衆　燕趙王麟軍未至魏拓跋窟咄稍前逼魏王珪
賀染干侵魏北部以應之魏衆驚擾北部大人叔孫普
洛亡奔劉衛辰麟聞之遽遣安同等歸魏人知燕軍在
近衆心少安(少詩/沼翻)窟咄進屯髙栁(髙栁縣漢屬代郡晉/省酈道元曰髙栁在)
(代中其山重巒疊巘霞舉雲髙其/山隠隠而東出遼塞注又見前)珪引兵與麟㑹擊之
窟咄大敗奔劉衛辰衛辰殺之珪悉収其衆以代人庫
狄干為北部大人(魏書官氏志次南諸部/有庫狄氏後為狄氏)麟引兵還中
山劉衛辰居朔方士馬甚盛後秦主萇以衛辰為大將
軍大單于河西王幽州牧(單音/蟬)西燕主永以衛辰為大
將軍朔州牧十一月秦尚書寇遺奉勃海王懿濟北王
昶自杏城奔南安(濟子/禮翻)南安王登發喪行服諡秦主丕
曰哀平皇帝登議立懿為主衆曰勃海王雖先帝之子
然年在㓜冲未堪多難(難乃/旦翻)今三虜窺覦(三虜謂姚萇/慕容垂慕容)
(永/也)宜立長君(長知/兩翻)非大王不可登乃為壇於隴東即皇
帝位(登字文髙堅/之族孫也)大赦改元太初置百官　慕容柔慕
容盛及盛弟㑹皆在長子(太元九年柔等自長安得脱/奔慕容冲冲死隨永東遷)
盛謂柔㑹曰主上已中興幽冀(主上謂/燕主垂)東西未壹(東謂/燕主)
(垂西謂/燕主永)吾屬居嫌疑之地為智為愚皆將不免不若以
時東歸無為坐待魚肉也遂相與亡歸燕後嵗餘西燕
主永悉誅燕主雋及燕主垂之子孫男女無遺(史言慕/容盛之)
(智/)　張大豫自西郡入臨洮掠民五千餘户保據俱城
(俱城在/臨洮界)　十二月吕光自稱使持節侍中中外大都督
督隴右河西諸軍事大將軍凉州牧酒泉公(使疏/吏翻)　秦
主登立世祖神主于軍中(秦主堅廟/號世祖)載以輜軿(車四面/有屏蔽)
(者曰輜軿/軿蒲眠翻)建黄旗青葢以虎賁三百人衛之(賁音/奔)凡所
欲為必啟主而後行引兵五萬東擊後秦將士皆刻鉾
鎧為死休字(鉾頭牟鎧甲也鉾音牟言欲復讐必/死乃休也楊正衡曰字林鉾古矛字)每戰
以劍矟為方圓大陣(矟色角翻/與槊同)知有厚薄從中分配故
人自為戰所向無前初長安之將敗也(謂苻堅為慕容/冲所困之時)
中壘將軍徐嵩屯騎校尉胡空各聚衆五千結壘自固
既而受後秦官爵後秦主萇以王禮𦵏秦主堅于二壘
之間及登至嵩空以衆降之登拜嵩雍州刺史空京兆
尹(降户江翻/雍于用翻)改𦵏堅以天子之禮　乙酉燕主垂攻吳
深壘拔之深單馬走(吳深時據清/河以叛燕)垂進屯聊城之逢闗
陂(聊城縣漢屬東/郡晉屬平原郡)初燕太子洗馬温詳來奔以為濟北
太守屯東阿(東阿縣漢屬東郡晉屬濟/北郡洗悉薦翻濟子禮翻)燕主垂遣范陽
王徳髙陽王隆攻之詳遣從弟攀守河南岸子楷守碻
磝以拒之　燕主垂以魏王珪為西單于封上谷王珪
不受(珪不受燕封其志/不在小單音蟬)
　
　
　
　
　
　
　
　
　
　資治通鑑卷一百六
