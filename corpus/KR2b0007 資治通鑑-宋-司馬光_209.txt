
　資治通鑑卷二百八　　　宋　司馬光　撰
　　　　　　　　　　　　　　胡三省　音注
　唐紀二十四(起旃䝉大荒落二月盡/彊圉協洽凡二年有竒)
　　中宗大和大聖大昭孝皇帝中
神龍元年二月辛亥帝帥百官詣上陽宫問太后起居
(帥讀曰率亥考異曰實録唐/厯皆云乙  誤也當是辛亥)自是每十日一往　甲寅
復國號曰唐(天授元年武后更/國號曰周今復舊)郊廟社稷陵寢百官旗
幟服色文字皆如永淳以前故事(幟昌/志翻)復以神都為東
都(光宅元年改東都曰神/都復扶又翻又如字)北都為并州(天授元年以并/州為北都并卑)
(經/翻)老君為𤣥元皇帝(髙宗乾封元年上老子尊號曰/𤣥元皇帝武后革命改曰老君)
乙夘鳯閣侍郎同平章事韋承慶貶髙要尉(髙要縣帶/端州至京)
(師五千七百五十里東/都五千一百五十里)正諌大夫同平章事房融除名
流髙州(舊志髙州京師南六千二百六十/二里至東都五千五百二十里)司禮卿崔神
慶流欽州(舊志欽州至京師五/千二百五十一里)　楊再思為户部尚書
同中書門下三品西京留守(尚辰羊翻/守手又翻)太后之遷上陽
宫也(見上卷是/年正月)太僕卿同中書門下三品姚元之獨嗚
咽流涕桓彦範張柬之謂曰今日豈公涕泣時邪恐公
禍由此始元之曰元之事則天皇帝久乍此辭違悲不能
忍且元之前日從公誅姦逆人臣之義也今日别舊君
亦人臣之義也雖獲罪實所甘心是日出為亳州刺史
(此姚元之所以為多智也舊志亳州至京/師一千七百里至東都八百九十八里)　甲子立妃
韋氏為皇后赦天下追贈后父𤣥貞為上洛王母崔氏
為妃左拾遺賈虚已上疏以為異姓不王古今通制(上/時)
(掌翻疏/所去翻)今中興之始萬姓喁喁(喁魚/容翻)以觀陛下之政而
先王后族(王于/况翻)非所以廣徳美於天下也且先朝贈后
父太原王(髙宗贈武后父士彠/太原郡王朝直遥翻)殷鍳不遠須防其漸若以
恩制已行宜令皇后固譲則益增謙冲之徳矣不聽初
韋后生邵王重潤長寧安樂二公主(重直龍翻/樂音洛)上之遷
房陵也(遷房陵見二百三卷/光宅元年垂拱元年)安樂公主生於道中上特
愛之上在房陵與后同幽閉備嘗艱危情愛甚篤上每
聞敕使至輒惶恐欲自殺(使疏/吏翻)后止之曰禍福無常寧
失一死何遽如是上嘗與后私誓曰異時幸復見天日(復/扶)
(又翻又/如字)當惟卿所欲不相禁制及再為皇后遂干預朝
政如武后在髙宗之世桓彦範上表以為易稱無攸遂
在中饋貞吉(易家人卦六二爻辭王弼注曰六二居内/處中履得其位以隂應陽盡婦人之正義)
(無所必遂職乎中饋巽順而已是/以貞吉也朝直遥翻上時掌翻)書稱牝鷄之辰惟家
之索(書牧誓之辭辰作晨孔安國曰索盡也喻婦人知/外事雌代雄鳴則家盡婦奪夫政則國亡索西各)
(翻/)伏見陛下毎臨朝(朝直/遥翻)皇后必施帷幔坐殿上(幔莫/半翻)
預聞政事臣竊觀自古帝王未有與婦人共政而不破
國亡身者也且以隂乘陽違天也以婦陵夫違人也伏
願陛下覽古今之戒以社稷蒼生為念令皇后專居中
宫治隂敎(記曰天子聽男教后聽女順天子理陽道后/治隂徳天子聽外治后聽内職教順成俗外)
(内和順國家理治此/之謂盛徳治直之翻)勿出外朝干國政(朝直/遥翻)先是胡僧
慧範以妖妄遊權貴之門與張易之兄弟善韋后亦重
之及易之誅復稱慧範預其謀以功加銀青光禄大夫
賜爵上庸縣公出入宫掖上數㣲行幸其舍彦範復表
言慧範執左道以亂政請誅之(先悉薦翻復扶又翻數/所角翻下又數同記王)
(制執左道以/亂政者殺)上皆不聽　初武后誅唐宗室有才徳者
先死惟吴王恪之子鬰林侯千里𥚹躁無才(躁則/到翻)又數獻
符瑞故獨得免上即位立為成王拜左金吾大將軍武
后所誅唐諸王妃主駙馬等皆無人𦵏埋子孫或流竄
嶺表或拘囚歴年或逃匿民間為人傭保至是制州縣
求訪其柩以禮改𦵏(柩音/舊)追復官爵召其子孫使之承
襲無子孫者為擇後置之既而宗室子孫相繼而至皆
召見(為于偽翻/見賢遍翻)涕泣舞蹈各以親疎襲爵拜官有差
二張之誅也洛州長史薛季昶謂張柬之敬暉曰二㓙
雖除産禄猶在(産禄謂武/三思等)去草不去根終當復生(去羗/吕翻)
(復扶又翻/下可復同)二人曰大事已定彼猶几上肉耳夫何能為
所誅已多不可復益也季昶嘆曰吾不知死所矣朝邑尉
武强劉幽求(武强縣漢河間之武隊也晋更名/屬武邑郡唐屬冀州朝直遥翻)亦謂桓
彦範敬暉曰武三思尚存公軰終無𦵏地若不早圖噬
臍無及不從(左傳鄧三甥勸鄧侯殺楚子曰若不早圖/後君噬臍  考異曰御史臺記曰張東之)
(勒兵於景運門将收諸武誅之彦範以事既竟不欲廣/誅遽觧其兵柬之固爭不果狄梁公傳曰袁謂張公曰)
(昔有遺言使先收梁王武三思豈可捨諸張公曰但大/事畢功此皆几上之物豈有逃乎按舊唐書薛季昶傳)
(敬暉傳唐統紀唐厯狄梁公傳皆云張柬之敬暉不欲/誅武三思惟御史臺記以為柬之固爭而彦範不從新)
(唐書彦範傳亦云薛季昶勸誅三思㑹日暮事遽彦範/不欲廣殺因曰三思几上肉耳留為天子藉手季昶嘆)
(曰吾無死所矣按東之時為宰相首建此謀/當是與桓敬等皆不可不應獨由彦範也)上女安樂
公主適三思子崇訓上官婉兒儀之女孫也儀死(上官/儀死)
(見二百一卷髙/宗麟徳元年)沒入掖庭辯慧善屬文(屬之/欲翻)明習吏事
則天愛之自聖厯以後百司表奏多令叅决及上即位
又使專掌制命益委任之拜為媫妤(媫妤音/接予)用事於中
三思通焉故黨於武氏又薦三思於韋后引入禁中上
遂與三思圖議政事張柬之等皆受制於三思矣(異考/  曰)
(舊傳云誅易之明日三思因韋后之助潜入宫中内行/相事反易國政居數日五王皆失柄受制於三思矣事)
(似傷速今/㣲加刪改)上使韋后與三思雙陸(雙陸者投瓊以行十/二棊各行六棊故謂)
(之雙/陸)而自居旁為之㸃籌三思遂與后通由是武氏之
埶復振張柬之等數勸上誅諸武上不聽(為于偽翻復/扶又翻又如)
(字數所角/翻下同)柬之等曰革命之際宗室諸李誅夷略盡今
賴天地之靈陛下返正而武氏濫官僣爵安堵如故豈
遠近所望邪願頗抑損其禄位以慰天下又不聽柬之
等或撫牀嘆憤或彈指出血曰主上昔為英王時稱勇
烈吾所以不誅諸武者欲使上自誅之以張天子之威
耳(張知/兩翻)今反如此事埶已去知復奈何(復扶/又翻)上數㣲服
幸武三思第監察御史清河崔皎宻疏諌曰(清河漢縣/後漢和帝)
(改曰甘陵晉復/舊名唐帶貝州)國命初復則天皇帝在西宫(上陽宫在/洛陽宫城)
(之西故/曰西宫)人心猶有附㑹周之舊臣列居朝廷陛下柰何
輕有外遊不察豫且之禍(白龍魚㐲見困/豫且且子余翻)上洩之三思
之黨切齒丙寅以太子賓客武三思為司空同中書門
下三品　左散騎常侍譙王重福上之庶子也(散悉亶/翻騎竒)
(寄翻重直/龍翻下同)其妃張易之之甥韋后惡之(惡烏/路翻)譛於上曰
重潤之死重福為之也(重潤死見上/卷長安元年)由是貶濮州員外
刺史又改均州刺史(舊志濮州京師東北一千五百七/十里至東都七百二十五里均州)
(京師東南九百三十里/至東都九百一十七里)常令州司防守之　丁夘以右
散騎常侍安定王武攸暨為司徒定王　辛未相王固
讓太尉及知政事許之又立為皇太弟相王固辭而止
(相息/亮翻)　甲戌以國子祭酒始平祝欽明同中書門下三
品黄門侍郎知侍中事韋安石為刑部尚書罷知政事
　丁丑武三思武攸暨固辭新官爵及政事許之並加
開府儀同三司　立皇子義興王重俊為衛王北海王
重茂為温王仍以重俊為洛州牧(重直/龍翻)　三月甲申制
文明已來破家子孫皆復舊資廕唯徐敬業裴炎不在
免限(韋武之/意也)　丁亥制酷吏周興來俊臣等已死者追
奪官爵存者皆流嶺南惡地(按舊書此時酷吏之存者/唐奉一李秦授曹仁哲)
　己丑以袁恕己為中書令　以安車徴安平王武攸
緒於嵩山(武攸緒隠嵩山見二百/五卷萬嵗通天元年)既至除太子賓客固
請還山許之　制梟氏蟒氏皆復舊姓(梟蟒氏見二百/卷髙宗永徽六)
(年梟上/堯翻)　術士鄭普思尚衣奉御葉静能(葉舊音攝後/音木葉之葉)
(吴志孫皓傳/有都尉葉雄)皆以妖妄為上所信重(妖於/喬翻)夏四月墨敕
以普思為祕書監静能為國子祭酒(墨敕出於禁中/不由中書門下)桓
彦範崔𤣥暐固執不可上曰已用之無容遽改彦範曰
陛下初即位下制云政令皆依貞觀故事貞觀中魏徴
虞世南顔師古為祕書監孔頴逹為國子祭酒豈普思
静能之比乎庚戌左拾遺李邕上疏以為詩三百一言
以蔽之曰思無邪(引論語孔子之言上/時掌翻疏所去翻)若有神仙能令
人不死則秦始皇漢武帝得之矣佛能為人福利則梁
武帝得之矣堯舜所以為帝王首者亦修人事而已尊
寵此屬何補於國上皆不聽　上即位之日驛召魏元
忠於髙要(魏元忠貶見上/卷長安三年)丁夘至都拜衛尉卿同平章
事　甲戌以魏元忠為兵部尚書韋安石為吏部尚書
李懷遠為右散騎常侍唐休璟為輔國大將軍(璟俱/永翻)崔
𤣥暐檢校益府長史楊再思檢校楊府長史祝欽明為
刑部尚書並同中書門下三品元忠等皆以東宫舊僚
褒之也(史言中宗命/相非以徳授)　乙亥以張柬之為中書令　戊
寅追贈故邵王重潤為懿徳太子　五月壬午遷周廟
七主於西京崇尊廟(周立七廟見二百四卷武后天/授元年崇尊廟見天授二年)制
武氏三代諱奏事者皆不得犯　乙酉立太廟社稷於
東都　以張柬之等及武攸暨武三思鄭普思等十六
人皆為立功之人賜以鐡劵自非反逆各恕十死　癸
巳敬暉等帥百官上表以為五運迭興(五運謂五徳之/運帥讀曰率)
事不兩大天授革命之際宗室誅竄殆盡豈得與諸武
並封今天命惟新而諸武封建如舊並居京師開闢以
來未有斯理願陛下為社稷計順遐邇心降其王爵以
安内外上不許敬暉等畏武三思之䜛以考功員外郎
崔湜為耳目伺其動静(湜常職翻/伺相吏翻)湜見上親三思而忌
暉等乃悉以暉等謀告三思反為三思用三思引為中
書舍人湜仁師之孫也(崔仁師見一百九十/二卷太宗貞觀元年)先是殿中
侍御史南皮鄭愔諂事二張(南皮縣漢屬勃海郡唐武/徳初屬景州貞觀初屬滄)
(州先悉薦翻/愔於今翻)二張敗貶宣州司士參軍坐贓亡入東都
(舊志宣州至東都/二千五百一十里)私謁武三思初見三思哭甚哀既而
大笑三思素貴重甚恠之愔曰始見大王而哭哀大王
將戮死而滅族也後乃大笑喜大王之得愔也大王雖
得天子之意彼五人皆據將相之權(五人謂張柬之敬/暉桓彦範崔𤣥暐)
(袁恕/己也)膽略過人廢太后如反掌大王自視埶位與太后
孰重彼五人日夜切齒欲噬大王之肉非盡大王之族不
足以快其志大王不去此五人危如朝露(去羗吕翻/朝露易晞)而晏
然尚自以為泰山之安此愔所以為大王寒心也(為于/偽翻)
(下因/為同)三思大悦與之登樓問自安之䇿引為中書舍人
與崔湜皆為三思謀主三思與韋后日夜譛暉等云恃
功專權將不利於社稷上信之三思等因為上畫䇿不
若封暉等為王罷其政事外不失尊寵功臣内實奪之
權上以為然甲午以侍中齊公敬暉為平陽王桓彦範
為扶陽王中書令漢陽公張柬之為漢陽王南陽公袁
恕己為南陽王特進同中書門下三品博陵公崔𤣥暐
為博陵王(側考異曰統紀曰太后善自粉飾雖子孫在/  不覺其衰老及在上陽宫不復櫛頮形容)
(羸悴上入見大驚太后泣曰我自房陵迎汝來固以天/下授汝矣而五賊貪功驚我至此上悲泣不自勝伏地)
(拜謝死罪由是三思等得入其謀按中宗頑鄙不仁太/后雖毀容涕泣未必能感動移其意其所以踈忌五王)
(自用韋后三思之言耳今不取五王尊卑先後不定實/録誅張易之時以張柬之為首賜鐵劵以崔𤣥暐為首)
(封王及謫為司馬長流皆以敬暉為首舊傳及開元復/官詔並以桓彦範為首按長安四年六月𤣥暐為鸞臺)
(侍郎平章事十月張柬之自秋官侍郎同平章事十一/月守鳯閣侍郎誅易之時唯此二人為相神龍元年正)
(月袁恕己自司刑少卿為鳯閣侍郎同平章事庚戌張/柬之為夏官尚書𤣥暐守内史敬暉桓彦範並為納言)
(三月恕己守中書令四月東之為中書令敬暉為侍中/五王遷轉先後如此疑實録但以誅易之時柬之首謀)
(故以柬之為首暉與彦範同為侍中疑侍中在中書令/上故削諸武表及罷政事皆以暉為首賜鐡券時𤣥暐)
(已加特進暉等罷政方加特進而𤣥暐如舊疑特進雖/散階而品秩最髙故以𤣥暐為首彦範與暉同為侍中)
(而彦範被禍最酷疑開元詔及史官特以為首未必/以當時位次也天后中宗時侍中疑在中書令上)罷
知政事賜金帛鞍馬令朝朔望(朝直/遥翻)仍賜彦範姓韋氏
與皇后同籍尋又以𤣥暐檢校益州長史知都督事又
改梁州刺史(益州京師西南二千三百七十九里至東/都三千一百一十六里梁州至京師一千)
(二百二十三里東/都二千七十八里)三思令百官復修則天之政(復扶又/翻下温)
(復/翻)不附武氏者斥之為五王所逐者復之大權盡歸三
思矣五王之請削武氏諸王也求人為表衆莫肯為中
書舍人岑羲為之語甚激切中書舍人偃師畢構次當
讀表辭色明厲三思既得志羲改祕書少監出構為潤
州刺史(潤州京師東南二千八百二十一/里至東都一千七百九十七里)易州刺史趙
履温桓彦範之妻兄也彦範之誅二張稱履温預其謀
召為司農少卿履温以二婢遺彦範(遺于/季翻)及彦範罷政
事履温復奪其婢上嘉宋璟忠直屢遷黄門侍郎武三
思嘗以事屬璟(屬之/欲翻)璟正色拒之曰今太后既復子明
辟王當以侯就第何得尚干朝政(朝直/遥翻)獨不見産禄之
事乎　以韋安石兼檢校中書令魏元忠兼檢校侍中
又以李湛為右散騎常侍趙承恩為光禄卿楊元琰為
衛尉卿先是元琰知三思浸用事請弃官為僧上不許
敬暉聞之笑曰使我早知勸上許之髠去瓠頭豈不妙
哉(先悉薦翻/去羌吕翻)元琰多鬚類胡故暉戲之元琰曰功成名
遂不退將危此乃由衷之請(衷誠也由衷/言出於誠心)非徒然也暉
知其意瞿然不悦(瞿九遇翻瞿/然驚視貎)及暉等得罪元琰獨免
　上官婕妤勸韋后襲則天故事上表請天下士庶為
出母服喪三年(上時掌翻為于偽翻所以/感動帝心令其念武后也)又請百姓年
二十三為丁五十九免役(唐制二十一為/丁六十為老)改易制度以
收時望制皆許之　癸夘制降諸武梁王三思為徳静
王定王攸暨為樂夀王(皆降封縣王也徳静縣/屬夏州樂夀縣屬深州)河内王
懿宗等十二王皆降為公以厭人心(樂音洛厭/於協翻)　甲辰
以唐休璟為左僕射同中書門下三品如故(璟俱/永翻)豆盧
欽望為右僕射六月壬子以左驍衛大將軍裴思説充
靈武軍大總管以備突厥(驍堅堯翻説讀/曰悦厥九勿翻)　癸亥命右
僕射豆盧欽望有軍國重事中書門下可共平章先是
僕射為二宰相(先悉/薦翻)其後多兼中書門下之軄午前决
朝政(朝直/遥翻)午後决省事(省事尚書/省事也)至是欽望專為僕射不
敢預政事故有是命是後專拜僕射者不復為宰相矣
(復扶/又翻)又以韋安石為中書令魏元忠為侍中楊再思為
檢校中書令　丁夘祔孝敬皇帝於太廟號義宗(故太/子𢎞)
(諡孝敬皇/帝帝兄也)　戊辰洛水溢流二千餘家　秋七月辛巳
以太子賓客韋巨源同中書門下三品西京留守如故
(守式/又翻)　特進漢陽王張柬之表請歸襄州養疾乙未以
柬之為襄州刺史不知州事給全俸(唐制特進正二品/郡王從一品從品)
(髙給一品月俸八千食料一千八百雜用一千二/百上州刺史從三品月俸五千一百雜用九百)　河
南北十七州大水八月戊申以水災求直言右衛騎曹
參軍西河宋務光上疏(唐諸衞府有倉兵騎胄四曺参/軍騎曺参軍掌西河雜畜簿帳)
(牧養凡府馬承直以遠近分七番月一易之以敕出宫/城者給馬西河縣屬汾州騎竒寄翻上時掌翻疏所去)
(翻/)以為水隂類臣妾之象恐後庭有干外朝之政者(朝/直)
(遥/翻)宜杜絶其萌今霖雨不止乃閉坊門以禳之至使里
巷謂坊門為宰相言朝廷使之燮理隂陽也(宋白曰唐/制久雨則)
(閉坊市北/門以祈晴)又太子國本宜早擇賢能而立之又外戚太
盛如武三思等宜解其機要厚以禄賜又鄭普思葉静
能以小技竊大位亦朝政之蠧也疏奏不省(技渠綺翻/朝直遥翻)
(省悉/景翻)　壬戌追立妃趙氏為恭皇后(趙妃死見二百二/卷髙宗上元二年)
(云考異曰舊本紀/  甲子今從實録)孝敬皇帝妃裴氏為哀皇后　九月
壬午上祀昊天上帝皇地祗於明堂以髙宗配　初上
在房陵州司制約甚急刺史河東張知謇靈昌崔敬嗣
(河東舊蒲坂也屬河東郡隋廢郡改蒲坂為河東縣唐/因之帶蒲州隋分酸棗縣置靈昌縣因河津以為名唐)
(屬滑州謇/九輦翻)獨待遇以禮供給豐贍(贍而/艷翻)上徳之擢知謇
自貝州刺史為左衛將軍賜爵范陽公敬嗣已卒求得
其子汪嗜酒不堪釐職除五品散官(唐六典隋煬帝置/朝請大夫為正五)
(品散官隋文帝置朝散大夫為/正四品散官煬帝改從五品下)　改𦵏上洛王韋𤣥貞
其儀皆如太原王故事(武士彠封/太原王)　癸巳太子賓客同
中書門下三品韋巨源罷為禮部尚書以其從父安石
為中書令故也(從才/用翻)　以左衛將軍上邽紀處納兼檢
校太府卿處訥娶武三思之妻姊故也(處昌/吕翻)　冬十月
命唐休璟留守京師(守從/又翻)　癸亥上幸龍門乙丑獵於
新安而還(還從宣翻/又如字)　辛未以魏元忠為中書令楊再
思為侍中　十一月戊寅羣臣上皇帝尊號曰應天皇
帝皇后曰順天皇后(上時/掌翻)壬午上與后謁謝太廟赦天
下相王太平公主加實封皆滿萬户(相息/亮翻)　己丑上御
洛城南樓(洛陽皇城之西南曰洛/城門門内即洛城殿)觀潑寒胡戯(潑寒胡/戯即乞)
(寒胡戯本出於胡中西域康國十一月鼓舞乞/寒以水交潑為樂武后末年始以季冬為之)清源尉
吕元泰上疏以為謀時寒若(清源縣屬并州隋於古梗/陽城置以水為名書洪範)
(曰謀時寒若注云君能謀則時寒/順之若順也上時掌翻疏所去翻)何必祼身揮水鼓舞
衢路以索之(祼郎果翻/索山客翻)疏奏不納　壬寅則天崩於上
陽宫年八十二遺制去帝號(去羌/吕翻)稱則天大聖皇后王
蕭二族及禇遂良韓瑗栁奭親屬皆赦之(武后之立也/王皇后蕭淑)
(妃幽廢不得良死禇遂良韓瑗以諌死/栁奭以王后親屬死其親屬皆流竄)上居諒隂以魏
元忠攝冢宰三日元忠素負忠直之望中外頼之武三
思憚之矯太后遺制慰諭元忠賜實封百户元忠捧制
感咽涕泗見者曰事去矣(知其不敢復/論武氏事也)　十二月丁夘上
始御同明殿見羣臣(見賢遍翻六典東都皇宫南面三/門中曰應天左曰與教右曰光政)
(光政之北曰明福明福之西曰崇賢門其内曰/集賢殿集賢之東曰億嵗殿又東曰同明殿)太后將
合𦵏乾陵給事中嚴善思上疏以為乾陵𤣥宫以石為
門鐡錮其縫(縫扶/用翻)今啟其門必須鐫鑿神明之道體尚
幽𤣥動衆加功恐多驚黷况合𦵏非古漢時諸陵皇后
多不合𦵏魏晉已降始有合者望於乾陵之傍更擇吉
地為陵若神道有知幽塗自當通㑹若其無知合之何
益不從　是嵗戸部奏天下戸六百一十五萬口三千
七百一十四萬有畸
二年春正月戊戌以吏部尚書李嶠同中書門下三品
中書侍郎于惟謙同平章事　閏月丙午制太平長寧
安樂宜城新都定安金城公主並開府置官屬(自長寧/以下皆)
(皇女也/樂音洛)武三思以敬暉桓彦範袁恕己尚在京師忌之
乙夘出為滑洺豫三州刺史(舊志滑州去京師一千四/百四十里東都五百三十)
(里洛州京師東北一千五百八十五里至東都八百五/十七里豫州去京師一千五百四十里至東都六百七)
(十里出考異曰實録新記新舊列傳皆不見崔𤣥暐及/暉等  為刺史年月惟舊紀及統紀唐厯有此三人盖)
(𤣥暐先已出矣但不知何時然暉等貶為司馬時乃刺/朗亳郢均四州盖於後又經遷徙矣唐厯統紀以為在)
(王同皎誅/後今從之)　賜䦩鄉僧萬回號法雲公(萬回姓張氏初/毋祈於觀音像)
(而妊回回生而愚八九嵗乃能語雖父母亦以豚犬畜/之其兄戍役於安西音問隔絶父母遣其問訊一日朝)
(齎所備而往夕返其家父母異之𢎞農去安西萬/里以其萬里而回因號萬回武后賜之錦袍金帶)　甲
戌以突騎施酋長烏質勒為懷徳郡王(騎竒寄翻酋長/上慈由翻下知)
(兩/翻)　二月乙未以刑部尚書韋巨源同中書門下三品
仍與皇后叙宗族　丙申僧慧範等九人並加五品階
賜爵郡縣公道士史崇恩等加五品階除國子祭酒同
正(唐㑹要曰永徽五年蔣孝璋除尚藥奉御/員外特置仍同正員員外官自此始也)葉静能加
金紫光禄大夫　選左右臺及内外五品以上官二十
人為十道廵察使(使疏/吏翻)委之察吏撫人薦賢直獄二年
一代考其功罪而進退之易州刺史魏人姜師度禮部
員外郎馬懷素殿中侍御史臨漳源乾曜監察御史靈
昌盧懷慎衛尉少卿滏陽李傑皆預焉(魏縣漢屬魏郡/時屬魏州晉愍)
(帝諱鄴改鄴為臨漳時鄴城已淪覆矣後趙復為鄴縣/東魏分鄴内黄斤丘肥鄉置臨漳縣屬魏郡周隋唐屬)
(相州滏陽漢武安縣地後周/置滏陽縣屬相州滏音釡)　三月甲辰中書令韋安
石罷為户部尚書戸部尚書蘓瓌為侍中西京留守(守/手)
(又/翻)瓌頲之父也(頲它/鼎翻)唐休璟致仕　初少府監丞𢎞農
宋之問及弟兖州司倉之遜(𢎞農縣帶虢州治𢎞農川/唐制倉曹司倉參軍事掌)
(租調公廨庖/厨倉庫市肆)皆坐附㑹張易之貶嶺南逃歸東都匿於
友人光禄卿駙馬都尉王同皎家同皎疾武三思及韋
后所為毎與所親言之輒切齒之遜於簾下聞之宻遣
其子曇及甥校書郎李悛告三思欲以自贖三思使曇
悛及撫州司倉冉祖雍(撫州漢南昌南城縣地吴孫亮/分置臨州郡隋平陳置撫州曇)
(徒含翻悛/丑縁翻)上書告同皎與洛陽人張仲之祖延慶武當
丞夀春周憬等(夀春縣漢屬淮南郡晉避鄭太后諱改/曰夀陽隋復曰夀春縣帶夀州璟俱永)
(翻/)潜結壯士謀殺三思因勒兵詣闕廢皇后上命御史
大夫李承嘉監察御史姚紹之按其事又命楊再思李
嶠韋巨源參驗仲之言三思罪状事連宫壼(壼苦/本翻)再思
巨源陽寐不聽嶠與紹之命反接送獄仲之還顧言不
已紹之命撾之折其臂仲之大呼曰(撾則𤓰翻折而/設翻呼火故翻)吾
已負汝死當訟汝於天庚戌同皎等皆坐斬(御考異曰/  史臺記)
(曰同皎與張仲之等謀誅三思為宋談所發御史大夫/李承嘉御史姚紹之按問事連椒宫内敕宰相問對諸)
(宰佯假寐無所聞獨嶠與承嘉竊議同皎仲之等遇族/又曰張仲之等謀誅武三思宋之遜子曇知其謀将發)
(之未果㑹冉祖雍李恮於路白之雍恮以聞又曰張仲/之宋之遜祖延慶謀於衣䄂中發銅弩射三思伺其便)
(未果之遜子曇宻發之敕李承嘉與紹之按於新開門/内初紹之将直其事未定敕宰相對問諸相畏三思但)
(僶俛佯不聞仲之延慶言諸相中有附㑹三思者屢與/承嘉耳言復説誘紹之事乃變遂宻置人力十餘命引)
(仲之對問至則塞口反接送繫所紹之還謂仲之曰張/三事不諧矣仲之固言三思反状紹之命撾之而臂折)
(仲之大呼天者六七謂紹之反賊我臂且折矣已輸你/當訴爾於天曹乃自誣反而遇族朝野僉載曰初之遜)
(諂附張易之兄弟出為兖州司倉遂亡歸王同皎匿之/於小房皎慷慨之士也忿逆韋與武三思亂國與一二)
(所親論之毎至切齒之遜於簾下竊聽之遣姪曇上書/告之以希逆韋之㫖武三思等果大怒奏誅同皎之黨)
(實録同皎與周憬等潜謀誅三思乃招集将士期以則/天靈駕發引因刼殺三思李悛等知而告三思三思因)
(言同皎等謀反竟坐斬唐厯統紀亦與實録略同而云/仲之誤泄於友人宋之問之問偽應之祖雍之遜亦預)
(其謀既而背之李悛之問甥也命以告三思因言同皎/謀反舊傳云之問左遷瀧州參軍未幾逃還匿於張仲)
(之家仲之與同皎等謀殺武三思之問令兄子發其事/以自贖及同皎等獲罪起之問為鴻臚主簿按三思得)
(幸於中宗韋后權傾天下同皎等若擅殺之豈得晏然/無事茍無脅君之志豈得輕為此謀又云䄂中發銅弩)
(此則殆同兒戯盖忿疾三思或與仲之憬等有欲殺之/言而之遜等以告三思三思因教曇等誣告同皎云謀)
(於靈駕發引日刼殺三思因/廢皇后謀反耳今從僉載)籍沒其家周憬亡入比干
廟中大言曰比干古之忠臣知吾此心三思與皇后淫
亂傾危國家行當梟首都市恨不及見耳遂自剄(梟/堅)
(堯翻剄/古頂翻)之問之遜曇悛祖雍並除京官(京官謂在京職/官也亦謂之京)
(司/官)加朝散大夫(朝直遥翻/散悉亶翻)　武三思與韋后日夜譛敬
暉等不已復左遷暉為朗州刺史崔𤣥暐為均州刺史
桓彦範為亳州刺史袁恕己為郢州刺史(郢州漢安陵/縣地江左置)
(竟陵郡西魏置温州後/周置郢州復扶又翻)與暉等同立功者皆以為黨與
坐貶　大置員外官自京司及諸州凡二千餘人宦官
超遷七品以上員外官者又將千人魏元忠自端州還
為相(魏元忠先貶髙要尉髙/要縣帶端州相息亮翻)不復彊諫(復扶/又翻)惟與時俯
仰中外失望酸棗尉袁楚客(酸棗縣漢晉屬陳留郡後/齊廢隋開皇六年復置屬)
(鄭州唐/屬滑州)致書元忠以為主上新服厥命惟新厥徳(引書/咸有)
(一徳/之文)當進君子退小人以興大化豈可安其榮寵循黙
而已今不早建太子擇師傅而輔之一失也公主開府
置僚屬二失也崇長緇衣使遊走權門借埶納賂三失
也俳優小人盜竊品秩四失也有司選進賢才皆以貨
取埶求五失也寵進宦者殆滿千人為長亂之階六失
也(長知/兩翻)王公貴戚賞賜無度競為侈靡七失也廣置員
外官傷財害民八失也先朝宫女得自便居外出入無
禁交通請謁九失也(九失指言上宫婕妤賀/婁尚宫之類朝直遥翻)左道之人
熒惑主聽盜竊禄位十失也(十失指言葉静/能鄭普思之類)凢此十失
君侯不正誰與正之哉元忠得書愧謝而已　夏四月
改贈后父韋𤣥貞為酆王后四弟皆贈郡王(四弟洵浩/洞泚也)
己丑左散騎常侍同中書門下三品李懷遠致仕　處
士韋月將上書告武三思潜通宫掖必為逆亂(處昌/吕翻)上
大怒命斬之黄門侍郎宋璟奏請推按(璟俱/永翻)上益怒不
及整巾屣履出側門(側門非正出之門程大昌曰唐大/明宫朝堂外左右金吾仗之側有)
(曰側門者以其在端門旁側也以長安大明宫之側門/推之則洛陽宫之側門從可知矣屣所徙翻履不躡跟)
(也/)謂璟曰朕謂已斬乃猶未也命趨斬之(趨與趣同/尺玉翻)璟
曰人言中宫私於三思陛下不問而誅之臣恐天下必有
竊議固請按之上不許璟曰必欲斬月將請先斬臣不
然臣終不敢奉詔上怒少解(少詩/沼翻)左御史大夫蘇珦(珦/式)
(亮/翻)給事中徐堅大理卿長安尹思貞皆以為方夏行戮
有違時令上乃命與杖流嶺南過秋分一日平曉廣州
都督周仁軌斬之(分考異曰朝野僉載曰周仁軌過秋/  一日平暁斬之有敕捨之而不及)
(統紀月将死附此年末唐紀在二月舊傳唐厯皆在五/王死後按此年七月殺敬暉等若在後徐堅表不得云)
(朱夏在辰思貞不得云發生/之日也今約其書附於此月)　御史大夫李承嘉附武
三思詆尹思貞於朝(朝直/遥翻)思貞曰公附㑹奸臣將圖不
軌先除忠臣邪承嘉怒劾奏思貞出為青州刺史(舊志/青州)
(京師東北二千五百二十/里至東都一千五百七里)或謂思貞曰公平日訥於言
及廷折承嘉何其敏邪(折之/舌翻)思貞曰物不能鳴者激之
則鳴承嘉恃威權相陵僕義不受屈亦不知言之從何
而至也　武三思惡宋璟(惡烏/路翻)出之檢校貝州刺史(舊/志)
(貝州京師東北一千七百八十/二里至東都九百九十三里)　五月庚申𦵏則天大
聖皇后於乾陵　武三思使鄭愔告朗州刺史敬暉亳
州刺史韋彦範(桓彦範時賜姓韋因而稱/之愔於今翻亳旁各翻)襄州刺史張
柬之郢州刺史袁恕己均州刺史崔𤣥暐與王同皎通
謀六月戊寅貶暉崖州司馬彦範瀧州司馬柬之新州
司馬恕己竇州司馬𤣥暐白州司馬(瀧所江翻白州漢/合浦縣地武徳初)
(置南州仍分合浦置慱白縣六年改曰白州州考異曰/唐厯統紀皆於王同皎誅後即云三思令宣  司功鄭)
(愔誣柬之等與王同皎謀反又貶𤣥暐等四人為僻遠/州刺史按愔若於時已告云謀反則豈應猶得刺史又)
(云告柬之等而柬之豈/得獨不貶今從實録)並員外置仍長任削其勲封復
彦範姓桓氏　初韋𤣥貞流欽州而卒(流欽州見二百/三卷武后光宅)
(元年卒/子恤翻)蠻酋甯承基兄弟逼取其女(酋慈/由翻)妻崔氏不與
承基等殺之及其四男洵浩洞泚(洵音荀泚/且禮翻)上命廣州
都督周仁軌使將兵二萬討之(将即/亮翻)承基等亡入海仁
軌追斬之以其首祭崔氏墓殺掠其部衆殆盡上喜加
仁軌鎮國大將軍(唐武散官無鎮國大將軍/盖中宗創置以寵仁軌也)充五府大
使(五府廣桂邕容瓊五/都督府也使疏吏翻)賜爵汝南郡公韋后隔簾拜仁
軌以父事之及韋后敗仁軌以黨與誅(僉考異曰朝野/  載曰韋氏遭)
(則天廢廬陵之後后父韋𤣥貞與妻女等並流嶺南被/首領甯氏大族逼奪其女不伏遂殺貞夫妻七娘等並)
(奪去及孝和即位皇后當途廣州都督周仁軌将兵誅/寗氏走入南海軌追之殺掠並盡韋后隔簾拜以父事)
(之用為并州長史後阿韋作逆軌/以黨與誅今從實録參取諸書)　秋七月戊申立衛
王重俊為太子(重直/龍翻)太子性明果而官屬率貴遊子弟
所為多不法左庶子姚珽屢諫不聽(為太子不終張/本珽作鼎翻)珽
璹之弟也(姚璹相武后/璹殊玉翻)　丙寅以李嶠為中書令　上
將還西京辛未左散騎常侍李懷遠同中書門下三品
充東都留守(散悉亶翻騎竒/寄翻守式又翻)　武三思隂令人疏皇后
穢行牓於天津橋(行下/孟翻)請加廢黜上大怒命御史大夫
李承嘉窮覈其事承嘉奏言敬暉桓彦範張柬之袁恕
己崔𤣥暐使人為之雖云廢后實謀大逆請族誅之三
思又使安樂公主譛之於内(安樂公主下嫁三思子崇/訓故得使之譛五王樂音)
(洛/)侍御史鄭愔言之於外上命法司結竟(結竟者結其/罪竟其獄也)
(或曰竟盡也盡其/命也愔於今翻)大理丞三原李朝隠奏請暉等未經
推鞫不可遽就誅夷(朝直/遥翻)大理丞裴談奏請暉等宜據
制書處斬籍沒不應更加推鞫(處昌/吕翻)上以暉等嘗賜鐡
劵許以不死乃長流暉於瓊州(州考異曰實録初云嘉/  舊傳作崖州今從統)
(紀新/傳)彦範於瀼州柬之於瀧州(武徳四年平蕭銑分隋/永熈郡之瀧水縣置瀧)
(州瀧所江翻瀼州隋将劉方始開此路貞觀十二年尋/劉方故道行逹交趾開拓夷獠置瀼州州在鬱林西南)
(交趾之東北有/瀼水以為州名)恕己於環州(貞觀十二年李𢎞節開拓/生蠻置環州取環王國為)
(名屬嶺/南道)𤣥暐於古州(古州亦李𢎞/節開夷獠置)子弟年十六以上皆
流嶺外擢承嘉為金紫光禄大夫進爵襄武郡公談為
刑部尚書出李朝隠為聞喜令三思又諷太子上表請
夷暉等三族上不許中書舍人崔湜説三思曰暉等異
日北歸終為後患不如遣使矯制殺之三思問誰可使
者湜薦大理正周利用利用先為五王所惡貶嘉州司
馬乃以利用攝右臺侍御史奉使嶺外比至柬之𤣥暐
已死遇彦範於貴州(説輸芮翻使疏吏翻惡烏路翻比/毗至翻貴州漢廣鬱縣地古西甌)
(駱越所居後漢谷永為鬱林太守降烏滸人十餘萬開/置七縣即此處也地在廣州西南安南府之北邕管所)
(管郡縣是也隋分鬱林置鬱平縣屬南/定州武徳曰南尹州貞觀八年曰貴州)令左右縳之曳
於竹槎之上(槎鉏/加翻)肉盡至骨然後杖殺得暉咼而殺之
恕己素服黄金利用逼之使飲野葛汁(本草鈎吻一名/野葛陶𢎞景曰)
(言其入口鈎人喉吻覈事而言乃是兩物未詳云何嶺/表録異曰野葛毒草也俗呼為胡蔓草誤食之則用羊)
(血解之陳藏器曰人食其葉飲冷水即死冷水發其毒/也彼人以野葛飼人勿與冷水至肥大以冷水飲之至)
(死懸尸於樹汁滴地生菌/子收之名菌藥烈於野葛)盡數升不死不勝毒憤掊地
(勝音升掊/薄侯翻)爪甲殆盡仍捶殺之(捶止/橤翻)利用還擢拜御史
中丞薛季昶累貶儋州司馬飲藥死(儋都/甘翻)三思既殺五
王權傾人主常言我不知代間何者謂之善人何者謂
之惡人但於我善者則為善人於我惡者則為惡人耳
時兵部尚書宗楚客將作大匠宗晉卿大府卿紀處訥
鴻臚卿甘元柬皆為三思羽翼(臚陵/如翻)御史中丞周利用
侍御史冉祖雍太僕丞李俊光禄丞宋之遜監察御史
姚紹之皆為三思耳目時人謂之五狗　九月戊午左
散騎常侍同中書門下三品李懷逺薨　初李嶠為吏
部侍郎欲樹私恩再求入相奏大置員外官廣引貴埶
親識既而為相銓衡失序府庫減耗(相息/亮翻)乃更表言濫
官之弊且請遜位上慰諭不許　冬十月己夘車駕發
東都以前檢校并州長史張仁愿檢校左屯衛大將軍
兼洛州長史戊戌車駕至西京十一月乙巳赦天下　丙
辰以蒲州刺史竇從一為雍州刺史(雍於/用翻)從一徳𤣥之
子也(竇徳𤣥見二百一/卷髙宗麟徳元年)初名懷貞避皇后父諱更名從
一(更工/衡翻)多諂附權貴太平公主與僧寺爭碾磑(碾魚蹇/翻磑五)
(對翻激水為之不/勞人功而自運)雍州司戸李元紘判歸僧寺(唐制戸/曺司戸)
(參軍事掌戸籍計帳道路過所蠲符雜徭/逋負良賤芻藁逆旅婚姻田訟旌别孝悌)從一大懼亟
命元紘改判元紘大署判後曰南山可移此判無動從
一不能奪元紘道廣之子也(李道廣見二百五卷/武后萬嵗通天元年)　初
祕書監鄭普思納其女於後宫監察御史靈昌崔日用
劾奏之上不聽(監古衘翻劾戸/槩翻又户得翻)普思聚黨於雍岐二州
謀作亂事覺西京留守蘇瓌収繫窮治之普思妻第五
氏以鬼道得幸於皇后上敕瓌勿治及車駕還西京瓌
廷爭之(守式又翻瓌古回翻/治直之翻爭讀曰諍)上抑瓌而佑普思侍御史
范獻忠進曰請斬蘇瓌上曰何故對曰瓌為留守大臣
不能先斬普思然後奏聞使之熒惑聖聽其罪大矣且
普思反状明白而陛下曲為申理臣聞王者不死殆謂是
乎臣願先賜死不能北面事普思魏元忠曰蘇瓌長者
用刑不枉普思法當死上不得已戊午流普思於儋州
(儋都/甘翻)餘黨皆伏誅　十二月己夘突厥黙啜寇鳴沙(靈/州)
(有鳴沙府武徳二年以鳴沙縣置㑹州貞觀六年州廢/更置環州以大河環曲為名九年州廢以縣還屬靈州)
(是年為黙啜所寇移治故豐安城宋白曰鳴沙本漢富/平縣地後周於此置㑹州尋立鳴沙鎮隋立環州以大)
(河環曲為名此地人馬行沙/有聲異於餘沙故曰鳴沙)靈武軍大總管沙吒忠義
與戰軍敗死者六千餘人(吒初/交翻)丁巳突厥進寇原㑹等
州(武徳二年以平凉郡㑹寧鎮置/西㑹州貞觀八年更名㑹州)掠隴右牧馬萬餘匹
而去免忠義官　安西大都䕶郭元振請突騎施烏質
勒牙帳議軍事(騎竒/寄翻)天大風雪元振立於帳前與烏質
勒語久之雪深元振不移足烏質勒老不勝寒(勝音/升)㑹
罷而卒(卒子/恤翻)其子娑葛勒兵將攻元振(娑素/何翻)副使御史
中丞解琬知之(使疏吏翻觧/户買翻姓也)勸元振夜逃去元振曰吾
以誠心待人何所疑愳且深在寇庭逃將安適安卧不
動明旦入哭甚哀娑葛感其義待元振如初戊戌以
娑葛襲嗢鹿州都督懐徳王(髙宗顕慶元年以突騎施/索葛莫賀部置嗢鹿州都)
(督府嗢/烏沒翻)　安樂公主恃寵驕恣賣官鬻獄埶傾朝野(朝/直)
(遥/翻)或自為制敕掩其文令上署之上笑而從之竟不視
也自請為皇太女上雖不從亦不譴責(云考異曰統紀/  安樂公主私)
(請廢太子而立己為皇太女帝以問魏元忠元忠曰皇/太子國之儲君生人之本今既無罪豈得輒有動搖欲)
(以公主為皇太女駙馬復若為名號天下必甚怪愕恐/非公主自安之道公主知之乃奏曰元忠山東木强田)
(舍漢豈足與論國家權宜盛事儀注好惡阿母子尚自/為天子况兒是公主作皇太女有何不可按中宗雖愚)
(豈不知立皇太女為不可何/必待元忠之言今從舊傳)景龍元年(是年九月/方改元)春正
月庚戌制以突厥黙啜寇邊命内外官各進平突厥之
䇿右補闕盧俌上疏(俌方/矩翻)以為郤縠説禮樂敦詩書為
晉元帥(左傳晉文公蒐於被廬作三軍謀元帥趙衰曰/郤縠可臣亟聞其言矣説禮樂而敦詩書詩書)
(義之府也禮樂徳之則也徳義利之本也/君其試之乃使郤縠将中軍帥所類翻)杜預射不穿
扎建平吴之勲(見八十一卷晉/武帝太康元年)是知中權制謀不取一
夫之勇(左傳曰中權後勁/注曰中軍制謀)如沙吒忠義驍將之材本不
足以當大任又鳴沙之役王將先逃(鳴沙之敗亦指言/沙吒忠義驍堅堯)
(翻将即/亮翻)宜正邦憲賞罰既明敵無不服又邊州刺史宜
精擇其人使之蒐卒乘積資糧(乘䋲/證翻)來則禦之去則備
之去嵗四方旱災未易興師(易以/豉翻)當理内以及外綏近
以來遠俟倉廪實士卒練然後大舉以討之上善之
二月丙戌上遣武攸暨武三思詣乾陵祈雨既而雨降
上喜制復武氏崇恩廟及昊陵順陵(帝既復辟改武氏/崇尊廟為崇恩廟)
(太后崩廢崇恩廟昊陵順陵見二百四卷天授二年祈/考異曰舊本紀正月己巳遣武攸暨武三思往乾陵)
(雨於則天皇后新本紀甲午褒徳榮先陵置令丞按長/厯正月庚子朔無己巳二月庚午朔無甲午今從實録)
因名酆王廟曰褒徳陵曰榮先(去年追封后父/韋𤣥貞為酆王)又詔崇
恩廟齋郎取五品子充太常博士楊孚曰太廟皆取七
品以下子為齋郎今崇恩廟取五品子未知太廟當如
何上命太廟亦凖崇恩廟孚曰以臣凖君猶為僣逆况
以君凖臣乎上乃止庚寅敕改諸州中興寺觀為龍興
(唐㑹要神龍元年敕天下諸州/各置大唐中興寺觀觀古玩翻)自今奏事不得言中興
(示襲武氏後/不改其政也)右補闕權若訥上疏以為天地日月等字
(改制字見二百四/卷武后天授元年)皆則天能事賊臣敬暉等輕紊前規
今削之無益於淳化存之有光於孝理又神龍元年制
書一事以上並依貞觀故事豈可近捨母儀遠尊祖徳
疏奏手制褒美(史言中宗無/是非之心)　三月庚子吐蕃遣其大
臣悉薫熱入貢(吐從暾/入聲)　夏四月辛巳以上所養雍王
守禮女金城公主妻吐蕃贊普(雍於用翻/妻七細翻)　五月戊戌
以左屯衛大將軍張仁愿為朔方道大總管以備突厥
上以嵗旱榖貴召太府卿紀處訥謀之明日武三思使
知太史事迦葉志忠奏是夜攝提入太㣲宫(姓譜迦葉/天竺姓迦)
(居伽翻晉天文志攝提六星直斗杓之南主建/時節伺禨祥三思特使志忠傳㑹以獻䛕耳)至帝座
(太㣲宫中有/太帝之座)主大臣宴見納忠於天子上以為然(史言/帝愚)
(暗為下所罔/見賢遍翻)敕稱處訥忠誠徹於𤣥象賜衣一襲帛六
十段　六月丁夘朔日有食之　姚巂道討擊使監察
御史晉昌唐九徴擊姚州叛蠻破之(晉昌漢敦煌郡㝠/安縣地河西張氏)
(置晉昌郡隋置𤓰州改㝠安為常樂縣武徳四年/復改常樂為晉昌縣巂音髓使疏吏翻監古衘翻)斬獲
三千餘人　皇后以太子重俊非其所生惡之(重俊後/宫所生)
(史失其姓氏/惡烏路翻)特進徳静王武三思尤忌太子上官婕妤
以三思故每下制敕推尊武氏安樂公主與駙馬左衛
將軍武崇訓常陵侮太子或呼為奴(婕妤音接/予樂音洛)崇訓又
教公主言於上請廢太子立己為皇太女太子積不能
平秋七月辛丑太子與左羽林大將軍李多祚將軍李
思冲李承况獨孤禕沙吒忠義等(椲吁韋翻/吒初切翻)矯制發羽
林千騎兵三百餘人(騎竒/寄翻)殺三思崇訓於其第并親黨
十餘人又使左金吾大將軍成王千里及其子天水王禧
分兵守宫城諸門太子與多祚引兵自肅章門斬闗而
入叩閤索上官婕妤(索山客翻下同實考異曰舊紀作/庚子今從實録  録云斬闗而入)
(索韋氏所在舊重俊傳亦云求韋庶/人及安樂公主所在今從舊后妃傳)婕妤大言曰觀其
意欲先索婉兒(婉兒上官/倢伃名也)次索皇后次及大家上乃與
韋后安樂公主上官倢伃登𤣥武門樓以避兵鋒使右
羽林大將軍劉景仁帥飛騎百餘人屯於樓下以自衛
楊再思蘇瓌李嶠與兵部尚書宗楚客左衛將軍紀
訥擁兵二千餘人屯太極殿前閉門自守多祚先至𤣥
武樓下欲升樓宿衛拒之多祚與太子狐疑按兵不戰
冀上問之宫闈令石城楊思朂在上側(唐制宫闈局令/從七品下屬内)
(侍省掌侍奉宫闈出入管籥石城縣屬羅州漢合浦縣/地劉昫曰宋将檀道濟於綾羅江口築石城後因置羅)
(州唐置石城縣歐陽/修曰以石城水為名)請擊之多祚壻羽林中郎將野呼
利為前鋒總管(將即亮/翻下同)思朂挺刅斬之(挺㧞/也)多祚軍奪
氣上據檻俯謂多祚所將千騎曰汝軰皆朕宿衛之士
何為從多祚反茍能斬反者勿患不富貴於是千騎斬
多祚承况禕之忠義餘衆皆潰成王千里天水王禧攻
右延明門(閣本太極宫圗太極殿之左/曰左延明門右曰右延明門)將殺宗楚客紀
處訥不克而死太子以百騎走終南山至鄠西能屬者
纔數人(走音奏鄠音/户屬之欲翻)憩於林下為左右所殺上以其首
獻太廟反祭三思崇訓之柩然後梟之朝堂(柩音舊梟堅/堯翻朝直遥)
(翻/)更成王千里姓曰蝮氏同黨皆伏誅東宫僚屬無敢近
太子尸者(更工衡翻蝮芳/福翻近其靳翻)唯永和縣丞甯嘉朂觧衣裹太
子首號哭貶興平丞(永和漢狐讘縣地後周置臨河縣又/臨河郡隋廢郡改縣曰永和唐屬隰)
(州讘之渉翻興平新書作平興平興漢髙興縣地宋置/平興縣帶宋熈郡隋廢郡以平興縣屬端州岐州有興)
(平畿内也永和外縣嘉朂若自外縣丞得畿縣丞則/非貶矣此必貶嶺外之興平也當從新書號户髙翻)太
子兵所經諸門守者皆坐流韋氏之黨奏請悉誅
之上更命法司推斷大理卿宋城鄭惟忠曰大獄始
决人心未安若復有改推則反仄者衆矣上乃止(守手/又翻)
(更工衡翻斷丁/亂翻復扶又翻)以楊思朂為銀青光禄大夫行内常侍
(唐内常侍正五品下漢世之中常侍也六典内侍省内/侍四人内常侍六人内侍之職掌在内侍奉出入宫掖)
(宣傳詔令總掖庭宫闈奚官内僕/内府五局之官屬内常侍為之貳)癸夘赦天下贈武三
思太尉梁宣王武崇訓開府儀同三思魯忠王安樂公
主請用永泰公主故事以崇訓墓為陵給事中盧粲駮
之以為永泰事出特恩(永泰主死見上卷元年帝復辟/以主禮改𦵏特恩號墓為陵亦)
(非禮也駮/北角翻)今魯王主壻不可為比上手敕曰安樂與永
泰無異同穴之義今古不殊粲又奏陛下以膝下之愛
施及其夫(施以/豉翻)豈可使上下無辨君臣一貫哉上乃從
之公主怒出粲為陳州刺史(舊志陳州京師一千五百/二十里東都七百一十七)
(里/)襄邑尉襄陽席豫(襄邑縣漢晉屬陳留郡後魏屬陽/夏郡後齊廢隋開皇十六年復置)
(屬宋州襄陽/縣帶襄州)聞安樂公主求為太女嘆曰梅福譏切王
氏(梅福事見三十一卷/漢成帝永始三年)獨何人哉乃上書請立太子言
甚深切太平公主欲表為諫官豫耻之逃去　八月戊
寅皇后及王公已下表上尊號曰應天神龍皇帝改𤣥
武門為神武門樓為制勝樓宗楚客又帥百官表請加
皇后尊號曰順天翊聖皇后(帥讀/曰率)上並許之　初右臺
大夫蘇珦治太子重俊之黨囚有引相王者珦宻為之
申理(珦許亮翻治直之翻重直/龍翻相息亮翻為于偽翻)上乃不問自是安樂公
主及兵部尚書宗楚客日夜謀譛相王(樂音洛尚/辰羊翻)使侍
御史冉祖雍誣奏相王及太平公主云與重俊通謀請
收付制獄上召吏部侍郎兼御史中丞蕭至忠使鞫之
至忠泣曰陛下富有四海不能容一弟一妹而使人羅
織害之乎相王昔為皇嗣固請於則天以天下讓陛下
(事見二百六卷武后/聖厯元年嗣祥吏翻)累日不食此海内所知奈何以祖
雍一言而疑之上素友愛遂寢其事右補闕浚儀吴
兢聞祖雍之謀(浚儀古大梁也自漢以來屬陳留郡竹/書紀年梁恵王為大溝以行圃田之水)
(縣北有浚水像而/儀之故曰浚儀)上疏以為自文明以來國之祚𦙍不
絶如綫(上時掌翻疏所/去翻綫私箭翻)陛下龍興恩及九族求之瘴海
升之闕庭(事見上龍/神元年)况相王同氣至親六合無貳而賊
臣日夜連謀乃欲䧟之極法禍亂之根將由此始夫任
以權則雖踈必重奪其勢則雖親必輕(夫音/扶)自古委信
異姓猜忌骨肉以覆國亡家者幾何人矣况國家枝葉
無幾陛下登極未久而一子以㺯兵受誅一子以愆違遠
竄(受誅謂重俊/逺竄謂重福)惟餘一弟朝夕左右尺布斗粟之譏不
可不慎(尺布斗粟見十四/卷漢文帝七年)青蝇之詩良可畏也(青蝇之/詩周人)
(刺幽王信讒也極考異曰實録載此事於今年八月而/兢疏云陛下登  於今四稔則是明年所上也盖至忠)
(所對在今年而實/録因載兢疏耳)相王寛厚恭謹安恬好讓故經武
韋之世竟免於難(好呼到翻/難乃旦翻)　初右僕射中書令魏元
忠以武三思擅權意常憤鬱及太子重俊起兵遇元
忠子太僕少卿升於永安門(唐六典太極宫城南面三/門中曰承天東曰長樂西)
(曰永/安)脅以自隨太子死升為亂兵所殺元忠揚言曰元
惡已死雖鼎鑊何傷但惜太子隕沒耳上以其有功且
為髙宗武后所重故釋不問兵部尚書宗楚客太府卿
紀處訥等共證元忠云與太子通謀請夷其三族制不
許元忠懼表請解官爵以散秩還第(散悉/亶翻)丙戌上手敕
聽解僕射以特進齊公致仕(仕考異曰實録元忠致/  在九月今從舊本紀)仍
朝朔望(朝直/遥翻)　九月丁夘以吏部侍郎蕭至忠為黄門
侍郎兵部尚書宗楚客為左衛將軍兼太府卿紀處訥
為太府卿並同中書門下三品中書侍郎同中書門下
三品于惟謙罷為國子祭酒　庚子赦天下改元(改元/景龍)
宗楚客等引右衛郎將姚廷筠為御史中丞使劾奏魏
元忠(劾户槩翻/又户得翻)以為侯君集社稷元勛及其謀反太宗
就羣臣乞其命而不得竟流涕斬之(見一百九十七卷/太宗貞觀十七年)其
後房遺愛薛萬徹齊王祐等為逆雖復懿親皆從國法
(齊王祐見一百九十六卷貞觀十七年房薛見一/百九十九卷髙宗永徽四年復扶又翻下一復同)元忠
功不逮君集身又非國戚與李多祚等謀反男入逆徒
是宜赤族汚宫但有朋黨飾辭營救以惑聖聽陛下仁
恩欲掩其過臣所以犯龍鱗忤聖意者(忤五/故翻)正以事闗
宗社耳上頗然之元忠坐繫大理貶渠州司馬(渠州漢/宕渠縣)
(地後魏置流江縣及流江郡梁置渠州後周又為北宕/渠郡隋復置渠州舊志渠州京師西南二千二百七十)
(里至東都三千/一百九十里)宗楚客令給事中冉祖雍奏言元忠既
犯大逆不應出佐渠州楊再思李嶠亦贊之上謂再思
等曰元忠驅使日久朕特矜容制命已行豈容數改(數/所)
(角/翻)輕重之權應自朕出卿等頻奏殊非朕意再思等惶
懼拜謝監察御史袁守一復表彈元忠曰重俊乃陛下
之子猶加昭憲元忠非勲非戚焉得獨漏嚴刑甲辰又
貶元忠務川尉(務川漢西陽縣地隋開皇末招慰蟄獠/置務川縣屬巴東郡唐置思州監古銜)
(翻下同渾徒丹翻重/直龍翻焉於䖍翻)頃之楚客又令袁守一奏言(令力/丁翻)
則天昔在三陽宫不豫狄仁傑奏請陛下監國元忠宻
奏以為不可此則元忠懷逆日乆請加嚴誅上謂楊再
思等曰以朕思之人臣事主必在一心豈有主上小疾
遽請太子知事此乃仁傑欲樹私恩未見元忠有失守
一欲借前事以陷元忠其可乎楚客乃止元忠行至涪
陵而卒(涪音浮卒/子恤翻)銀青光禄大夫上庸公聖善中天西
明三寺主慧範於東都作聖善寺(聖善寺盖為武后資/福取母氏聖善之義)
(唐㑹要聖善寺在長安城中章善坊神龍二年中宗為/武后追福西明寺在延康坊本隋越國公楊素宅貞觀)
(初賜濮長泰泰/死乃立為寺)長樂坡作大像(長樂坡在長安城東/亦謂之滻坡樂音洛)府
庫為之虛耗(為于/偽翻)上及韋后皆重之勢傾内外無敢指
目者戊申侍御史魏傳弓發其姦贓四十餘萬請寘極
法上欲宥之傳弓曰刑賞國之大事陛下賞已妄加豈
宜刑所不及上乃削黜慧範放於家宦官左監門大將
軍薛簡等有寵於安樂公主(監古銜翻/樂音洛)縱暴不法傳弓
奏請誅之御史大夫竇從一懼固止之時宦官用事從
一為雍州刺史及御史大夫(雍於/用翻)誤見訟者無須必曲加
承接(意以為宦官而/然須與鬚同)　以楊再思為中書令韋巨源紀
處訥並為侍中(吏考異曰新表九月辛亥蘓瓌罷為行/  部尚書按二年壞請察正員官殿負)
(者擇員外官代之三年面折祝欽明請皇/后亞獻於時更為侍中表云今年罷誤也)　壬戍改左
右羽林千騎為萬騎(騎竒/寄翻)　冬十月丁丑命左屯衛將
軍張仁愿充朔方道大總管以擊突厥(左屯衛之/下逸大字)比至
虜已退(比必/利翻)追擊大破之　習藝舘内教蘓安恒(習藝/舘本)
(名内文學舘選官人有文學者一人為學士教習宫人/武后改為習藝舘又改為翰林内教坊以地在禁中故)
(也新書曰掌教習宫人/書筭衆藝恒戸登翻)矜髙好竒(好呼/到翻)太子重俊之誅
武三思也安恒自言此我之謀太子敗或告之戊寅伏
誅　十二月乙丑朔日有食之　是嵗上遣使者分道
詣江淮贖生(帝以江淮之人采捕魚鼈為傷生/分道遣使以錢物贖之使疏吏翻)中書舍
人房子李乂(房子縣漢屬常山郡晋後/魏屬趙郡隋唐屬趙州)上疏諌曰江南
鄉人(鄉人猶言鄉民避太宗諱改/民曰人上時掌翻疏所去翻)采捕為業魚鼈之利
黎元所資雖雲雨之私有霑於末利而生成之惠未洽
於平人何則江湖之饒生育無限府庫之用支供易殚
(易以/豉翻)費之若少則所濟何成(少詩/沼翻)用之儻多則常支有
闕在其拯物豈若憂人且鬻生之徒惟利是視錢刀日
至(古有金刀錢/布故曰錢刀)網罟年滋施之一朝營之百倍(施式/豉翻)未
若迴救贖之錢物減貧無之徭賦活國愛人其福勝彼
　
　
　
　
　
　
　資治通鑑卷二百八
