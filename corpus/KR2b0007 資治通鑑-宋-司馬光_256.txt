
　資治通鑑巻二百五十五　宋　司馬光　撰
　　　　　　　　　　　　　　胡三省　音註
　唐紀七十一(起𤣥黓攝提格五月盡閼/逢執徐五月凡二年有竒)
　　僖宗惠聖恭定孝皇帝中之下
中和二年五月以湖南觀察使閔勗權充鎮南節度使
(咸通六年置鎮南軍於洪州閔勗時據潭州/而以洪州節授之欲使之與鍾傳相斃也)勗屢求於
湖南建節朝廷恐諸道觀察使效之不許先是王仙芝
冦掠江西(先悉/薦翻)髙安人鍾傳聚蠻獠依山為堡(髙安本/漢豫章)
(建城縣唐武徳五年改名髙安屬/洪州九域志在州南一百二十里)衆至萬人仙芝陷撫
州而不能守傳入據之詔即以為刺史至是又逐江西
觀察使髙茂卿據洪州(撫州西北至洪州二百四十里/宋白曰撫州臨川郡漢南昌縣)
(地吳置臨川郡隋平陳罷郡為州時/總管楊武通奉使安撫即以撫為名)朝廷以勗本江西
牙將(事見上/巻上年)故復置鎮南軍使勗領之(鎮南軍中/廢今復置)若傳
不受代令勗因而討之勗知朝廷意欲鬭兩盜使相斃
辭不行　加淮南節度使髙駢兼侍中罷其鹽鐵轉運
使駢既失兵柄又解利權攘袂大詬(是年春罷都統已/失兵柄今解鹽鐵)
(轉運又失利權詬/古候翻又許候翻)遣其幕僚顧雲草表自訴言辭不遜
其畧曰是陛下不用㣲臣固非㣲臣有負陛下又曰姧
臣未悟陛下猶迷不思宗廟之焚燒不痛園陵之開毁
又曰王鐸僨軍之將(謂乾符六年江陵/之敗也僨方問翻)崔安濳在蜀貪
黷(崔安濳擊賊屢捷無以指擿故言其/在蜀貪黷懿宗咸通六年安濳鎮蜀)豈二儒士能戢
疆兵又曰今之所用上至帥臣下及禆將以臣所料悉
可坐擒(帥所類翻/将即亮翻)又曰無使百代有抱恨之臣千古留
刮席之耻(刮席漢淮陽/王事見漢紀)臣但恐冦生東土劉氏復興(言/山)
(東冦盜縱横将有如/劉季者復興於其間)即軹道之灾豈獨徃日(又以秦子/嬰之事指)
(斥乘/輿)又曰今賢才在野憸人滿朝(憸思亷翻/朝直遥翻)致陛下為
亡國之君此子等計將安出(顧雲葢序次髙駢/大詬之言以為表)上命鄭
畋草詔切責之其畧曰綰利則牢盆在手(謂專江淮鹽/利也牢盆二)
(語見漢/武帝紀)主兵則都統當權直至京北京西神䇿諸鎮悉
在指揮之下可知董制之權而又貴作司徒榮為太尉
(按新書髙駢傳駢帥西川已進檢校司徒/兩京陷後天子猶兾駢立功進檢校太尉)以為不用如
何為用乎又曰朕縁乆付卿兵柄不能翦蕩元㓙自天
長漏網過淮(事見二百五十/三巻廣明元年)不出一兵襲逐奄殘京國
首尾三年廣陵之師未離封部(離力/智翻)忠臣積望勇士興
譏所以擢用元臣誅夷巨冦又曰從來倚仗之意一旦
控告無門凝睇東南(睇大計翻目小/視也南楚曰睇)惟増悽惻又曰謝
𤣥破苻堅於淝水(見晉孝/武帝紀)裴度平元濟於淮西(見憲/宗紀)未
必儒臣不如武將又曰宗廟焚燒園陵開毁龜玉毁櫝
誰之過歟(用論語孔子之言寳龜寳玉皆櫝藏/之在櫝而毁典守者不得辭其過也)又曰姧
臣未悟之言何人肻認陛下猶迷之語朕不敢當又曰
卿尚不能縳黄巢於天長安能坐擒諸將又曰卿云劉
氏復興不知誰為魁首比朕於劉𤣥子嬰何太誣罔又
曰况天歩未傾皇綱尚整三靈不昧百度俱存君臣之
禮儀上下之名分所宜遵守未可墮陵(分扶問翻/墮讀曰隳)朕雖
沖人安得輕侮(惡聲至必反之較計是非明己之直此/委巷小人相詬者之為耳古者文告之)
(辭漢魏以下數責其罪何至/如此通鑑書之以為後世戒)駢臣節既虧自是貢賦遂
絶　以天平留後曹存實為節度使(元年曹全晸與賊/戰死遂順軍中之)
(請命其兄/子為帥)　黄巢攻興平興平諸軍退屯奉天(時鳯翔/邠寧軍)
(屯興/平)　加河陽節度使諸葛爽同平章事　六月以涇
原留後張鈞為節度使(是年二月王鐸承制以張/釣為涇原留後事見上巻)　荆
南節度使段彦謨與監軍朱敬玫相惡敬玫别選壯士
三千人號忠勇軍自將之(玫莫杯翻/將即亮翻)彦謨謀殺敬玫己
亥敬玫先帥衆攻彦謨殺之(段彦謩據荆南事始二百/五十三巻廣明元年帥讀)
(曰/率)以少尹李燧為留後　蜀人羅渾擎句胡僧羅夫子
各聚衆數千人以應阡能(句古侯翻今蜀人從去聲阡/能反見上巻是年三月  考)
(異曰張􁡯耆舊傳曰三年六月補楊行遷為軍前四面/都指揮使阡能亦散於諸處下寨官軍頻不利八月羅)
(渾擎反十月句胡僧反又曰九月阡能渾擎胡僧與官/軍大戰於乾谿官軍不利十二月羅夫子反衆二三千)
(句延慶耆舊傳曰二年五月羅渾擎反六月句胡僧反/有四千餘人官軍與阡能戰於乾溪官軍大敗是月羅)
(夫子反聚衆三千人實録六月句胡僧反有衆二千餘/官軍與能戰乾溪大敗按張傳上云十月胡僧反下云)
(九月胡僧與官軍戰自相違又阡能/敗差一年今從實録並附之六月)楊行遷等與之戰
數不利(數所/角翻)求益兵府中兵盡陳敬瑄悉搜倉庫門庭
之卒以給之是月大戰於乾谿(據下文則此時諸盜至/雙流與官軍對壘乾谿)
(當在雙流/界乾音干)官軍大敗行遷等恐無功獲罪多執村民為
俘送府日數十百人敬瑄不問悉斬之其中亦有老弱
及婦女觀者或問之皆曰我方治田績麻(治直/之翻)官軍忽
入村係虜以來竟不知何罪　秋七月己巳以鍾傳為
江西觀察使從髙駢之請也傳既去撫州南城人危全
諷復據之(南城漢古縣唐屬撫州九域/志在撫州西二百二十里)又遣其弟仔倡
據信州(仔津之翻史炤祖似/切倡齒羊翻又音唱)　尚讓攻宜君寨(後魏太/平真君)
(七年置宜君縣於宜君川後置宜君郡隋廢郡為宜君君/縣唐併宜君縣入京兆華原縣是時勤王之師葢於宜)
(故縣立/寨也)㑹大雪盈尺賊凍死者什二三　蜀人韓求聚
衆數千人應阡能(求考異曰張􁡯耆舊傳三年六月韓/  反其卭州界内賊首阡能邐迤漸)
(侵入蜀州界今從/句延慶傳及實録)　鎮海節度使周寳奏髙駢承制以
賊帥孫端為宣歙觀察使(帥所類翻/歙書渉翻)詔寳與宣歙觀察
使裴䖍餘𤼵兵拒之　南詔上書請早降公主(嗣曹王/龜年之)
(使南詔也上以宗室女/為安化長公主許婚)詔報以方議禮儀(􁡯考異曰張/  耆舊傳中)
(和元年九月三月雲南驃信差布爕楊竒肱等齎國信/來通和迎公主太師借副使儀注郊迎布爕始相見揖)
(副使云請不拜太師聞極怒朝廷告以俟更議車服/制數定續有㫖命竟空還今從雲南事狀及實録)
以保大留後東方逵為節度使充京城東面行營招討
使(按李孝昌以鄜師勤王去年為黄巢所/攻奔歸本道東方逵葢代李孝昌者也)　閏月加魏
博節度使韓簡兼侍中　八月以兵部侍郎判度支鄭
紹業同平章事兼荆南節度使　浙東觀察使劉漢宏
遣弟漢宥及馬歩都虞侯辛約將兵二萬營于西陵謀
兼并浙西杭州刺史董昌遣都知兵馬使錢鏐拒之壬
子鏐乘霧夜濟江襲其營大破之所殺殆盡漢宥辛約
皆走(自此杭越交兵而劉漢宏/為錢鏐禽矣鏐力求翻)　魏博節度使韓簡亦
有兼并之志自將兵三萬攻河陽敗諸葛爽於修武(敗/補)
(邁/翻)爽弃城走簡留兵戍之因掠邢洺而還(還從宣翻/又如字)
李國昌自達靼帥其族遷于代州(李克用既據代州故/其父帥其族自達靼)
(還帥讀/曰率)　黄巢所署同州防禦使朱温屢請益兵以扞
河中知右軍事孟楷抑之不報温見巢兵勢日蹙知其
將亡親將胡真謝瞳勸温歸國九月丙戍温殺其監軍
嚴實舉州降王重榮温以舅事重榮(温母王氏以與重/榮同姓故以舅事)
(重榮監古銜翻降/户江翻重直龍翻)王鐸承制以温為同華節度使使瞳
奉表詣行在(朱温因王重榮以歸唐而重榮之後夷於/朱温之手唐祚亦夷於温矣華户化翻下)
(同/)瞳福州人也李詳以重榮待温厚亦欲歸之為監軍
所告黄巢殺之(詳據華州見/上巻上年)以其弟思鄴為華州刺史
　桂州軍亂逐節度使張從訓以前容管經畧使崔焯
為嶺南西道節度使(焯職/畧翻)　平盧大將王敬武逐節度
使安師儒自為留後　初朝廷以龎勛降將湯羣為嵐
州刺史(宋白曰嵐州漢汾陽縣地漢末其地無郡邑曹/公遂立新興郡於此後魏末於此置嵐州因界)
(内岢嵐山為名降户江/翻將即亮翻嵐盧含翻)羣潜通沙陀朝廷疑之徙羣懐
州刺史鄭從讜遣使齎告身授之冬十月庚子朔羣殺
使者據城叛附于沙陀壬寅從讜遣馬歩都虞候張彦
球將兵討之　賊帥韓秀昇屈行從起兵斷峽江路(屈/居)
(勿翻斷音短斷峽江之路則荆蜀之/信使不通王命將不得行于東南)癸丑陳敬瑄遣押
牙莊夢蝶將二千人討之(月考異曰張􁡯耆舊傳三年九/  峽路賊韓秀昇十月峽路賊)
(屈行從反陳太師差押牙莊二夢將兵二千人十月二/十日𤼵徃峽路句延慶耆舊傳于中和二年七月韓求)
(反下又云峽路韓秀昇屈行從反川主選㸃兵士三千人/差押牙莊夢蝶押領十月癸丑𤼵峽路收討韓秀昇葢)
(因十月討之而言耳實録取句傳而誤于七月下云韓/秀昇屈行從為亂敬瑄遣大將莊夢蝶以兵二千討之)
(新傳曰洺州刺史韓秀/昇等亂峽中今從句傳)又遣押牙胡𢎞畧將千人繼之
　韓簡復引兵擊鄆州(復扶/又翻)節度使曹存實逆戰敗死
天平都將下邑朱瑄收餘衆嬰城拒守(下邑漢古縣唐/屬宋州九域志)
(在州東一百二/十里將即亮翻)簡攻之不下詔以瑄權知天平留後(考/)
(異曰實録曹存實繼其叔父全晸為天平節度使未周/歲而遇害舊傳瑄為青州王敬武牙卒中和初黄巢據)
(長安詔徵天下兵王敬武遣牙將曹全晸率兵三千赴/難關西瑄已為軍候㑹青州警急敬武召全晸還路由)
(鄆州時鄆將薛崇為草賊王仙芝所殺崔君裕權知州/事全晸知其兵寡襲殺君裕據有鄆州自稱留後以瑄)
(有功署為􁀞州刺史留將牙軍光啓初魏博韓簡欲兼/并曹鄆以兵濟河收鄆全晸出兵逆戰為魏軍所敗全)
(晸死之瑄收合殘卒保州城韓簡攻圍半年不能㧞㑹/魏軍亂退去朝廷嘉之授以節鉞新傳與之同薛居正)
(五代史瑄傳中和二年張濬徵兵於青州敬武遣將曹/全晸率軍赴之以瑄𨽻焉賊敗出關全晸以本軍還鎮)
(㑹鄆帥薛崇卒部將崔君預據城叛全晸攻之殺君預/因為留後瑄以功授濮州刺史鄆州馬歩軍都將光啓)
(初魏博韓允中攻鄆全晸為其所害瑄據城自固三軍/推為留後允中敗朝廷以瑄為天平節度使按王仙芝)
(死已乆曹全晸乆為節度去歲死王敬武今歳始得青/州新舊傳薛史皆誤今從實録又新傳瑄作宣歐陽修)
(五代史記注云今流俗以宣弟瑾於/名加玉者非也今從舊傳薛史實録)　以朱温為右金
吾大將軍河中行營招討副使賜名全忠　李克用雖
累表請降而據忻代州數侵掠并汾爭樓煩監(數所角/翻樓煩)
(監本屬隴右節度以嵐州刺史兼領之至徳/後屬内飛龍使貞元十五年始别置監牧使)義武節度
使王處存與克用世為昏姻(按新書王處存傳世籍神/策軍家京兆萬年縣勝業)
(里為天下髙貲李國昌父子/必利其富而與為昏姻也)詔處存諭克用若誠心欵
附宜且歸朔州俟朝命若暴横如故(朝直遥翻/横户孟翻)當與河
東大同軍共討之(是時鄭從讜帥河/東赫連鐸帥大同)　以平盧大將王
敬武為留後(王敬武既逐安師儒/朝廷遂命為留後)時諸道兵皆㑹關中
討黄巢獨平盧不至王鐸遣都統判官諌議大夫張濬
徃說之(說輸/芮翻)敬武已受黄巢官爵不出迎濬見敬武責
之曰公為天子藩臣侮慢詔使不能事上何以使下敬
武愕然謝之既宣詔將士皆不應濬徐諭之曰人生當
先曉逆順次知利害黄巢前日販鹽虜耳(事見三百五/十二巻乾符)
(二/年)公等捨累葉天子而臣之果何利哉今天下勤王之
師皆集京畿而淄青獨不至一旦賊平天子返正公等
何面目見天下之人乎不亟徃分功名取富貴後悔無
及矣將士皆改容引咎顧謂敬武曰諌議之言是也敬
武即𤼵兵從濬而西　劉漢宏又遣登髙鎮將王鎮將
兵七萬屯西陵(路振九國志作屯漁浦按今/漁浦在西陵上游相去頗逺)錢鏐復濟
江襲擊大破之斬獲萬計(復扶/又翻)得漢宏補諸将官偽勑
二百餘通鎮奔諸暨(宋白曰諸暨秦舊縣縣界有暨浦/諸山因以為名在越州西南一百)
(四十/一里)　黄巢兵勢尚彊王重榮患之謂行營都監楊復
光曰臣賊則負國討賊則力不足奈何復光曰雁門李
僕射(時李克用據代州代州雁門郡也諸/家多以為克用時為雁門節度使)驍勇有彊兵
其家尊與吾先人嘗共事相善(楊復光養父𤣥价嘗監/鹽州軍沙沱之歸國也)
(先由鹽州後𤣥价為中/尉執宜父子葢與之善)彼亦有徇國之志所以不至者
以與河東結隙耳誠以朝㫖諭鄭公而召之必来(鄭公/謂從)
(讜也結隙見上巻/上年朝直遥翻)來則賊不足平矣東面宜慰使王徽
亦以為然時王鐸在河中乃以墨勑召李克用諭鄭從
讜(王鐸為都都統便宜從事/凡徵調除授皆得用墨勅)十一月克用将沙沱萬七
千自嵐石路趣河中(趣七喻翻嵐州南至/石州一百八十里)不敢入太原
境獨與數百騎過晉陽城下與從讜别從讜以名馬器
幣贈之　李詳舊卒共逐黄思鄴(下考異曰實録李詳/  牙隊兵斬偽刺史)
(黄思鄴推華陰鎮使王遇為首降河中王鐸承制除遇/為刺史按黄鄴與黄巢俱死於乕狼谷實録誤也今從)
(新黄/巢傳)推華隂鎮使王遇為主以華州降于王重榮王鐸
承制以遇為刺史　阡能黨愈熾侵淫入蜀州境(侵淫/以癰)
(疽侵食寖/淫為喻)陳敬瑄以楊行遷等久無功以押牙髙仁厚
為都招討指揮使将兵五百人往代之未𤼵前一日有
鬻麵者自旦至午出入營中數四邏者疑之(邏郎/佐翻)執而
訊之果阡能之諜也(諜達/協翻)仁厚命釋縛温言問之對曰
某村民阡能囚其父母妻子於獄云汝詗事歸(詗古迥/翻又翾)
(正/翻)得實則免汝家不然盡死某非願爾也仁厚曰誠知
汝如是我何忍殺汝今縱汝歸救汝父母妻子但語阡
能云髙尚書来日𤼵(語牛倨翻下潜語同時濫授官/爵仁厚未立功已檢校尚書矣)所
将止五百人無多兵也然我活汝一家汝當為我潜語
寨中人云僕射愍汝曹皆良人為賊所制情非得已(為/我)
(于偽翻語牛倨翻/僕射謂陳敬瑄)尚書欲拯救湔洗汝曹(湔則前翻湔/滌也亦洗也)
(言百姓為賊所汙/染湔洗與推新)尚書来汝曹各投兵迎降(降户/江翻)尚書
當使人書汝背為歸順字遣汝復舊業所欲誅者阡能
羅渾擎句胡僧羅夫子韓求五人耳必不使横及百姓
也(横户/孟翻)諜曰此皆百姓心上事尚書盡知而赦之其誰
不舞躍聴命一口傳百百傳千川騰海沸不可遏也比
尚書之至(比必利翻/下比至同)百姓必盡奔赴如嬰兒之見慈母
阡能孤居立成擒矣明日仁厚引兵𤼵至雙流把截使
白文現出迎仁厚周視塹柵怒曰阡能役夫其衆皆耕
民耳竭一府之兵嵗餘不能擒今觀塹柵重複牢密如
此(重直龍翻/複方目翻)宜其可以安眠飽食養寇邀功也命引出
斬之監軍力救久之乃得免命悉平塹柵纔留五百兵
守之餘兵悉以自随又召諸寨兵相繼皆集阡能聞仁
厚将至遣羅渾擎立五寨於雙流之西伏兵千人於野
橋箐以邀官軍(蜀人謂篁竹之間為箐李心傳曰箐林/箐也音咨盈翻又薛能工律詩有邊城)
(作一聯云管排蠻户逺出箐鳥巢孤自注云蜀人謂税/户為排户謂林為叢箐史炤曰箐倉甸切葢從去聲亦)
(通/)仁厚詗知(詗火迥翻/又休正翻)引兵圍之下令勿殺遣人釋戎
服入賊中告諭如昨日所以語諜者賊大喜呼譟爭弃
其甲兵請降拜如摧山仁厚悉撫諭書其背(書其背為/歸順字)
使歸語寨中未降者寨中餘衆爭出降渾擎狼狽弃寨
走其衆執以詣仁厚仁厚曰此愚夫不足與語縳以送
府悉命焚五寨及其甲兵惟留旗幟所降凡四千人明
旦仁厚謂降者曰始欲即遣汝歸而前塗諸寨百姓未
知吾心或有憂疑藉汝曹為我前行過穿口新津寨下
示以背字告諭之(穿口即新津新穿/口也為于偽翻)比至延貢可歸矣
(九域志卭州安仁縣有延貢寨安仁秦臨卭縣地武/徳二年置安仁縣九域志縣在卭州東北三十八里)乃
取渾擎旗倒繫之(繫古詣翻取其旗而倒/繫之示已得其渠帥也)毎五十人為
隊揚旗疾呼曰(呼火/故翻)羅渾擎已生擒送使府大軍行至
汝曹居寨中者速如我出降立得為良人無事矣至穿
口句胡僧置十一寨寨中人爭出降胡僧大驚拔劍遏
之衆投瓦石撃之共擒以獻仁厚其衆五千餘人皆降
又明旦焚寨使降者執旗先驅一如雙流至新津韓求
置十三寨皆迎降求自投深塹其衆鉤出之已死斬首
以獻将士欲焚寨仁厚止之曰降人猶未食使先運出
資糧然後焚之新降者競炊爨與先降来告者共食之
語笑歌吹(歌嘔唱也吹吹/笙笛之類也)終夜不絶明日仁厚縱雙流
穿口降者先歸使新津降者執旗先驅且曰入卭州境
亦可散歸矣羅夫子置九寨於延貢其衆前夕望新津
火光已不眠矣及新津人至羅夫子脱身棄寨奔阡能
其衆皆降明日羅夫子至阡能寨與之謀悉衆決戰計
未定日向暮延貢降者至阡能羅夫子走馬巡寨欲出
兵衆皆不應仁厚引兵連夜逼之明旦諸寨知大軍已
近呼譟爭出執阡能阡能窘急赴井為衆所擒不死又
執羅夫子羅夫子自剄(剄古/鼎翻)衆挈羅夫子首縳阡能驅
之前迎官軍見仁厚擁馬首大呼泣拜曰百姓負寃日
久無所控訴自諜者還(即仁厚所縦/鬻麵者也)百姓引領度頃刻
如朞年今遇尚書如出九泉暏白日已死而復生矣讙
呼不可止(讙與/諠同)賊寨在他所者分遣諸将往降之仁厚
出軍凡六日五賊皆平(按九域志雙流縣在成都南四/十里自此而南至新穿口又南)
(至新津又南至延貢又南至阡能寨度其道里相去各/不過四五十里髙仁厚知蜀民之心非樂於從亂而脅)
(於五賊之威因其心而誘導之故脅從者皆望風降服/師不留行而五賊平矣  考異曰張􁡯耆舊傳中和三)
(年冬阡能轉盛官軍戰即不利陳敬瑄乃遣仁厚討之/十一月五日仁厚進𤼵六日擒羅渾擎七日擒句胡僧)
(得韓求首級九日擒阡能得羅夫子首級十一月二十/二日回戈自城北門入三日大設五日議功髙公自檢)
(校兵部尚書檢校左僕射授睂州刺史張􁡯書語雖俚/淺或有牴牾然叙事甚詳茍無此書則仁厚功業悉沈)
(沒矣句延慶傳中和三年仁厚梟五賊之首凱旋歸府/冬十二月戊寅皇帝御太𤣥樓髙仁厚與将校等於清)
(逺橋朝見至後三日大設髙仁厚除授睂州刺史延慶/不知据何書知阡能敗在二年冬然要之仁厚擒韓秀)
(昇在三年十月前則擒阡能必更在前矣十二月己亥/朔無戊寅日必誤也實録二年十月草賊阡能於蜀州)
(敗官軍陳敬瑄遣髙仁厚討之實録見句傳敘討阡能/事承十月癸丑𤼵峽路收討韓秀昇下因附之十月亦)
(悞也實録又曰十二月仁厚以阡能首来獻帝御太𤣥/樓宣慰回戈将士以仁厚為檢校工部尚書睂州防禦)
(使亦因句傳而去其日又此年十月戊辰昇睂漢彭綿/等州並為防禦使故改刺史為防禦耳今髙仁厚擒阡)
(能既不知決在何年/月故因實録附於此)每下縣鎮輒補鎮遏使使安集户
口於是陳敬瑄梟韓求羅夫子首於市釘阡能羅渾擎
於城西七日而冎之(釘丁定翻/冎古瓦翻)阡能孔目官張榮本安
仁進士屢舉不中第歸於阡能為之謀主為草書檄(為/草)
(于偽/翻)阡能敗以詩啓求哀於仁厚仁厚送府釘于馬市
自餘不戮一人十二月以仁厚為睂州防禦使陳敬瑄
牓卭州凡阡能等親黨皆不問未㡬(㡬居/豈翻)卭州刺史申
捕獲阡能叔父行全家三十五人繫獄請準法(準法謂/反逆親)
(屬當從/坐誅)敬瑄以問孔目官唐溪對曰公已有牓令勿問
而刺史復捕之(復扶/又翻)此必有故今若殺之豈惟使明公
失大信竊恐阡能之黨紛紛復起矣敬瑄從之遣押牙
牛暈往集衆於州門破械而釋之因詢其所以然果行
全有良田刺史欲買之不與故恨之敬瑄召刺史将按
其罪刺史以憂死他日行全聞其家由溪以免宻餉溪
蝕箔金百兩(博聞録有蝕箔金法金及分數者打成大/箔片以黄礬一兩雞屎礬一兩膽礬半兩)
(碙砂一分信土一兩赤土一兩襄研以鹽膽水調金片/上炙乾更搽更炙如此三度已来用牛糞灰一重重鬲)
(下大火煅一日取出温湯洗淨/其存者金也其蝕出者銀也)溪怒曰此乃太師仁明
(陳敬瑄檢校/太師故稱之)何預吾事汝乃懷禍相餉乎還其金斥逐
使去(史言唐溪有/古君子之風)　河東節度使鄭從讜奏克嵐州執
湯羣斬之(湯羣以城/附沙沱)　以忻代等州留後李克用為雁
門節度使　初朝廷以鄭紹業為荆南節度使時段彦
謨方據荆南紹業憚之踰半嵗乃至鎮上幸蜀召紹業
還以彦謨為節度使彦謨為朱敬玫所殺(是年三月朱/敬玫殺段彦)
(謨/)復以紹業為節度使紹業畏敬玫逗遛不進軍中久
無帥至是敬玫署押牙陳儒知府事儒江陵人也　加
奉天節度使齊克儉河中節度使王重榮並同平章事
　李克用将兵四萬至河中(月考異曰實録在明年正/  今從新太祖紀年録薛)
(居正五/代史)遣從父弟克修先将兵五百濟河嘗賊(嘗弑/也)初
克用弟克讓為南山寺僧所殺其僕渾進通歸于黄巢
自髙潯之敗(潯敗見上/巻上年)諸軍皆畏賊莫敢進及克用軍
至賊憚之曰鵶軍至矣當避其鋒克用軍皆衣黑(衣於/既翻)
故謂之鵶軍巢乃捕南山寺僧十餘人遣使齎詔書及
重賂因渾進通詣克用以求和克用殺僧哭克讓受其
賂以分諸将焚其詔書歸其使者(録考異曰太祖紀年/  初克讓於潼關戰)
(敗避賊南山隱於佛寺夜為山僧所害紀綱渾進通冒/刃獲免歸黄巢賊素憚太祖聞其至也将託情修好捕)
(害克讓之僧十餘人殺之巢令其将米重威齎重賂偽/詔因渾進通見太祖乃召諸将領其賂燔其偽詔以徇)
(薛史克讓傳曰乾符巾以功授金吾将軍留宿衛初懿/祖歸朝憲宗賜宅於親仁坊武皇之起雲中殺段文楚)
(也天子詔巡使王處存夜圍親仁坊捕克讓詰旦兵合/克讓與十餘騎彎􁀥躍馬突圍而出官軍數千人追之)
(比至渭橋死者數百克讓自夏陽掠船而濟歸於雁門/按克讓於時猶在雲州此克讓恐當作克用云雁門誤)
(也後唐懿祖紀年録曰其兄克恭克儉皆伏誅按是時/國昌猶自請討克用朝廷必未誅其子葢國昌振武不)
(受代後克恭克儉始被誅薛史又曰明年武皇昭雪克/讓復入宿衛黄巢犯闕僖宗幸蜀克讓時守潼關為賊)
(所敗按國昌以乾符五年不受代朝廷𤼵兵討之六年/克用未嘗昭雪克讓何從得入宿衛廣明元年國昌父)
(子兵敗逃入達靼其年冬黄巢陷長安克讓何嘗守潼/關戰敗而死於佛寺或者為朝廷所圍捕時逃入南山)
(佛寺為僧所殺則不可知也今事/既難明故但云為寺僧所殺而已)引兵自夏陽度河(武/徳)
(三年分郃陽置河西縣乾元三年更河西/曰夏陽屬河中府後屬同州夏户雅翻)軍于同州
孟方立既殺成麟(見上巻/元年)引兵歸邢州潞人請監軍吳
全勗知留後是嵗王鐸墨制以方立知邢州事方立不
受囚全勗與鐸書(不受鐸命而與鐸/書期必濟其私欲)願得儒臣鎮潞州
鐸以鄭昌圖知昭義軍事既而朝廷以右僕射租庸使
王徽同平章事充昭義節度使徽以車駕播遷中原方
擾方立専據山東邢洺磁三州度朝廷力不能制(邢洺/磁於)
(潞州為山東/度徒洛翻)辭不行請且委昌圖詔以徽為大明宮留
守京畿安撫制置修奉園陵使(大明宮即東内也時黄/巢猶據京師大明宮為)
(賊所竊處園陵之開毁者亦/多以此職命授徽以俟收復)昌圖至潞州不三月而去
方立遂遷昭義軍於邢州自稱留後表其将李殷鋭為
潞州刺史(為潞州叛孟方立張本司考異曰實録中和/四年正月以義成行軍  馬鄭昌圖為中書)
(舎人三月邢州軍亂殺其帥成麟以中書舎人鄭昌圖/權為昭義留後按成麟前已為孟方立所殺况不在邢)
(州邢州乃方立所治也又於時潞州已為李克修所據/昌圖安得更往彼為留後又其年五月以右僕射王徽)
(同平章事充昭義節度使徽上表懇述非便乃復以本/官充大明宮留守舊王徽傳初潞州軍亂殺成麟以兵)
(部侍郎鄭昌圖權知昭義軍事時孟方立割據山東二/州别為一鎮上黨支郡惟澤州耳而軍中之人多附方)
(立昌圖不能制宰相奏請以重臣鎮之乃授徽檢校尚/書左僕射同平章事澤潞邢洺磁觀察等使時鑾輅未)
(還關東聚盜而河東李克用與孟方立爭澤潞以朝廷/兵力必不能加上表訴之曰鄭昌圖主留累月将結深)
(根孟方立専據三州轉成積舋招其外則潞人胥怨撫/其内則邢将益疑禍方熾於既焚計奈何於己失須觀)
(勝負乃決安危伏乞聖慈博求廷議擇其可付理在從/長天子乃以昌圖鎮之以徽為諸道租庸供軍等使新)
(孟方立傳曰方立攻成麟斬之擅裂邢洺磁為鎮治邢/為府號昭義軍潞人請監軍使吳全勗知兵馬留後王)
(王鐸領諸道行營都統以潞未定墨制假方立知邢州/事方立不受囚全勗以書請鐸願得儒臣守潞鐸使參)
(謀中書舎人鄭昌圖知昭義留後欲遂為帥僖宗自用/舊相王徽領節度時天子在西河關中雲擾方立擅地)
(而李克用窺潞州徽度朝廷未能制乃固讓昌圖昌圖/治不三月輒去方立更表李殷鋭為刺史乃徙治龍岡)
(㑹克用為河東節度使昭義監軍祁審誨乞師求復昭/義軍克用殺殷鋭遂并潞州表克修為留後按王鐸以)
(三年正月罷都統則昌圖知昭義留後必在二年也昌/圖在潞不三月引去今徽以潞讓昌圖則徽除昭義必)
(不在四年五月實録年月皆誤也方立若已自稱昭義/留後遷軍額於邢州則不止割據三州若欲别為一鎮)
(則應别立軍名必不與潞州並稱昭義若但以潞為支/郡當自除刺史不以書與王鐸更求儒臣就使求之鐸)
(亦當以昌圖為潞州刺史不云知昭義軍事又不得以/潞州為攴郡也葢方立既殺成麟以邢州鄉里欲徙鎮)
(之故身往邢州而潞人不從故請全勗為留後方立以/衆情未洽未敢自立故囚全勗外示恭順託以中人不)
(可為帥而請于王鐸乞除儒臣其意以儒臣易制欲外/奉為帥而自専軍府之政漸謀代之也既而昌圖至潞)
(欲行帥職而山東三州已為方立所制不受帥命獨澤/州在南尚可號令耳故王徽表云昌圖主留累月已深)
(結根言在澤潞已久人心稍附己所不如也又云方立/専據三州轉成積舋謂昌圖欲行帥權而方立不率将)
(職互相窺覦故積舋也又云招其外則潞人胥怨撫其/内則邢將益疑謂今邢潞已成舋隙已至彼欲加惠于)
(邢則潞人怨其寵賊加惠於潞則邢将疑其圖已也又/云須觀勝負乃決安危謂昌圖能勝方立則昭義乃安)
(也昌圖在潞終不自安故以軍府授方立而去方立然/後自稱留後徙軍額于邢州以潞為支郡表殷鋭為刺)
(史故新傳徒治龍岡在殷鋭為刺史下此其證也於是/潞人怨而召沙陀當徽除節制之時克用猶未敢爭澤)
(潞也吳全勗疑是方立初入潞府時監軍故王鐸使知/留後方立既囚之疑其遂斥去祈審誨恐是鄭昌圖時)
(監軍大祖紀年録云方立虜審誨自稱留後薛居正五/代史方立傳云方立以邢為府以審誨知潞州事互説)
(不同且既虜審誨必不以知潞州方立表殷鋭為刺史/而審誨猶依舊必是後来監軍方立以其未嘗異已故)
(不疑之若嘗被囚虜必不復留此之不實昭然可知疑/唐末昭義數逐帥劉廣成麟作亂被殺人皆知之記事)
(者不詳考正或以先者為後後者為先差互不同故諸/書多牴牾不合耳又薛史安崇阮傳云安文佑初為潞)
(州牙門将光啓中軍校劉廣逐節度使髙潯據其城僖/宗詔文佑平之既殺劉廣召赴行在授卭州刺史其後)
(孟方立據邢洛攻上黨朝廷以文祐本潞人也授昭義/節度使令討方立自蜀至澤州與方立戰敗殁於陣按)
(諸書皆無文祐為節度使事況光啓中澤潞已為李克/修所據文祐來當與克修戰不得與方立戰也其事恐)
(虚今/不取)和州刺史秦彦使其子将兵數千襲宣州逐觀察
使竇潏而代之(潏食聿翻又音聿又音決秦彦降髙駢/見二百五十三巻乾符六年其得和州)
(亦駢用之也為彦以/宣州兵入廣陵張本)
三年春正月李克用将李存貞敗黄揆于沙苑(敗補/邁翻)己
巳克用進屯沙苑揆巢之弟也王鐸承制以克用為東
北面行營都統以楊復光為東面都統監軍使陳景思
為北面都統監軍使乙亥制以中書令充諸道行營都
統王繹為義成節度使令赴鎮田令孜欲歸重北司稱
鐸討黄巢久無功卒用楊復光䇿召沙陀而破之故罷
鐸兵柄以悦復光(罷王鐸兵柄在正月李克用破黄巢/在四月葢田令孜以黄巢之勢已蹙)
(而楊復光之功必成先/以是悦之耳卒子恤翻)又以副都統崔安潜為東都留
守以都都監西門思恭為右神䇿中尉充諸道租庸兼
催促諸道進軍等使令孜自以建議幸蜀收傳國寳列
聖真容散家財犒軍為己功令宰相藩鎮共請加賞上
以令孜為十軍兼十二衛觀軍容使(令孜從幸蜀募神/策新軍為五十四)
(都離為十軍號神策十軍左右衛左右驍衛左右武衛/左右威衛左右領軍衛左右金吾衛謂之南牙十二衛)
　成徳節度使常山忠穆王王景崇薨軍中立其子節
度副使鎔知留後事時鎔生十年矣　以天平留後朱
瑄為節度使　二月壬子李克用進軍乾阬(乾阬在沙/苑西南乾)
(音/干)與河中易定忠武軍合尚讓等将十五萬衆屯于梁
田陂(舊書作良天坡在/城店西三十里)明日大戰自午至晡賊衆大敗
俘斬數萬伏尸三十里巢将王璠黄揆襲華州據之王
遇亡去(去年王璠據華州/歸國璠孚袁翻)　初光州刺史李罕之為秦
宗權所攻弃州奔項城(李罕之與秦彦俱降/髙駢葢駢使守光州)帥餘衆歸
諸葛爽(帥讀/曰率)爽以為懷州刺史韓簡攻鄆州半年不能
下爽復襲取河陽(去年八月韓簡破諸葛爽/取河陽十月移兵攻鄆州)朱瑄請和
簡乃捨之引兵擊河陽爽遣罕之逆戰于武陟魏軍大
敗而還大将澶州刺史樂行達先歸據魏州軍中共立
行達為留後簡為部下所殺(懿宗咸通十一年韓君雄/得魏博二世十四年而滅)
(騎考異曰舊傳簡攻河陽行及新郡為諸葛爽所敗單/  奔迴憂憤疽𤼵背而卒時中和元年十一月也新傳)
(亦同今從實録按/新郡當作新鄉)己未以行達為魏博留後　甲子李
克用進圍華州黄思鄴黄揆嬰城固守克用分騎屯渭
北　以王鎔為成徳留後　以鄭紹業為太子賓客分
司以陳儒為荆南留後　峽路招討指揮使荘夢蝶為
韓秀昇屈行從所敗退保忠州(去年遣荘夢蝶討韓/秀昇等敗補邁翻)應
援使胡𢎞略戰亦不利江淮貢賦皆為賊所阻百官無俸
(時車駕在蜀江淮租賦泝峽/江而上今為韓秀昇等所阻)雲安淯井路不通民間乏
鹽(雲安縣漢朐䏰地後周改曰雲安縣唐屬夔州有鹽/官九域志在州西一百三十三里鹽監又在縣西三)
(十里淯井在瀘州西南二百六十三里史炤曰淯井漢/犍為郡之漢陽縣地唐置長寧州淯音育按漢陽當作)
(江/陽)陳敬瑄奏以睂州防禦使髙仁厚為西川行軍司馬
将三千兵討之(辰考異曰張􁡯耆舊傳曰中和四年甲/  春三月峽路招討指揮使荘夢蝶尚)
(書為韓秀昇所敗退至忠州川主太師召睂州刺史髙/仁厚使討秀昇等許以成功除梓帥即日聞奏拜行軍)
(司馬将步卒千人三月五日進𤼵句延慶耆舊傳中和/三年二月荘夢蝶為賊所敗川主喚仁厚奏授峽路招)
(討都指揮使将兵三千人三月辛丑進𤼵實録三年二/月夢蝶為賊所敗陳敬瑄奏以仁厚代夢蝶将兵三千)
(進討詔拜行軍司馬是月丁夘朔無辛丑辛丑乃四月/五月延慶誤也實録三年二月敬瑄奏仁厚代夢蝶葢)
(亦用句傳年/月今從之)　加鳯翔節度使李昌言同平章事黄
巢兵數敗食復盡(數所角翻/復扶又翻)隂為遁計𤼵兵三萬搤藍
田道(搤藍田道所以通自武/闗南走之路搤於革翻)三月壬申遣尚讓将兵救
華州李克用王重榮兵逆戰於零口破之克用進軍渭
橋騎軍在渭北克用每夜令其将薛志勤康君立潜入
長安燔積聚斬虜而還(零口在京兆昭應縣積子智翻/聚從遇翻又慈庾翻還從宣翻)
賊中大驚　以淮南押牙合肥楊行愍為廬州刺史(考/)
(異曰十國紀年云楊行宻六合人/今從薛居正五代史徐鉉吳録)行愍本廬州牙将勇
敢屢有戰功都将忌之白刺史郎幼復連使出戍於外
行愍過辭(過古禾翻過都/将而辭行也)都将以甘言悦之問其所須
(須者意/之所欲)行愍曰正須汝頭耳遂起斬之并将諸營自稱
八營都知兵馬使幼復不能制薦於髙駢請以自代駢
以行愍為淮南押牙知廬州事朝廷因而命之行愍聞
州人王勗賢召欲用之固辭問其子弟曰子潜好學慎
宻可任以事弟子稔有氣節可為将行愍召潜置門下
以稔及定逺人季章為騎将(楊行愍後改名行宻事始/此定逺漢曲陽縣地梁改)
(為定逺縣唐屬濠州九域志在州/南八十里騎竒寄翻將即亮翻)初呂用之因左驍雄
軍使俞公楚得見髙駢用之横甚(横户/孟翻)或以咎公楚公
楚數戒用之少自歛毋相累(數所角翻少詩沼翻/歛力嚴翻累力瑞翻)用之
銜之右驍雄軍使姚歸禮氣直敢言尤疾用之所為時
面數其罪(數所/其翻)常欲手刃之癸未夜用之與其黨㑹倡
家歸禮潜遣人爇其室(倡音昌爇如/悦翻燒也)殺貌類者數人用
之易服得免明旦窮治其事(治直/之翻)獲縱火者皆驍雄之
卒用之於是日夜譛二将於駢未㡬駢使二将将驍雄
卒三千襲賊於慎縣(慎縣漢九江浚道縣地古城在今/縣南隋置慎縣唐屬廬州九域志)
(在州東北六十/里㡬居豈翻)用之宻以語楊行愍云公楚歸里欲襲
廬州行愍𤼵兵掩之二将不為備舉軍盡殪(語牛倨翻/殪壹計翻)
以二将謀亂告駢駢不知用之謀厚賞行愍(為楊行愍/以廬州起)
(張/本)　己丑以河中行營招討副使朱全忠為宣武節度
使俟克復長安令赴鎮　癸巳李克用等拔華州黄揆
弃城走　劉漢宏分兵屯黄嶺巖下貞女三鎮(三鎮皆/當在婺)
(越/間)錢鏐將八都兵自富春擊之(自富春度江擊三/鎮富春即富陽縣)破黄
嶺擒巖下鎮将史弁貞女鎮将楊元宗漢宏以精兵屯
諸暨鏐又擊破之漢宏走　荘夢蝶與韓秀昇屈行從
戰又敗其敗兵紛紜還走所在慰諭不可遏遇髙仁厚
於路叱之即止仁厚斬都虞侯一人更令修娖部伍(娖/側)
(角翻娖整/隊伍也)乃召耆老詢以山川蹊徑及賊寨所據喜曰
賊精兵盡在舟中使老弱守寨資糧皆在寨中此所謂
重戰輕防其敗必矣乃揚兵江上為欲涉之状賊晝夜
禦備遣兵挑戰(挑徒/了翻)仁厚不與交兵潜𤼵勇士千人執
兵負藁夜由間道攻其寨且焚之(間右/莧翻)賊望見分兵往
救之不及資糧蕩盡衆心已搖仁厚復募善游者鑿其
其舟相繼皆沈(復扶又翻/沈持林翻)賊往来惶惑不能相救仁厚
遣兵於要路邀擊且招之賊衆皆降秀昇行從見衆潰
揮劍亂斫欲止之衆愈怒共執二人詣仁厚仁厚詰之
曰何故反秀昇曰自大中皇帝晏駕(太中皇帝/謂宣宗)天下無
復公道紐解綱絶今日反者豈惟秀昇成是敗非机上
之肉惟所烹醢耳仁厚愀然命善食而械之(愀七小翻/食詳吏翻)
(善食善以酒/食食之也)夏四月庚子獻于行在斬之(􁡯考異曰張/  耆舊傳中)
(和四年髙僕射将步卒千人三月五日進𤼵荘尚書三/月二十日齊進四月十四口峽路申四月一日大破峽)
(賊句延慶耆舊傳三年四日庚午擒韓秀昇捷書到府/按是月丁酉朔無庚午實録中和三年四月庚子仁厚)
(擒韓秀昇獻於行在初仁厚至峽與賊戰其衆大敗賊/中小校縛秀昇出降據鄭畋集有覆黔南觀察使陳侁)
(奏涪州韓秀昇謀亂已収管在州候勅㫖狀云秀昇刼害/黔府俘掠帥臣占據涪陵扼截江路遽懐僣妄求作察)
(㢘陳侁爰命毛玭部領甲士直趍巢穴便破城池迫逐/渠魁𠞰除逆黨而諸家之説皆云仁厚所獲新傳衆怒)
(執秀昇以降仁厚檻車送行在斬于市張􁡯耆舊傳中/和四年三月阡能反八月羅渾擎反十月句胡僧反十)
(二月羅夫子反三年北路奏黄巢正月十日敗走收復/長安正月阡能遣羅渾擎於新穿埧下二十七寨把斷)
(水陸官路六月韓求反其卭州賊首阡能邐迤漸侵入/蜀州界九月峽路賊韓秀昇反十月峽路賊屈行從反)
(川主陳太師差押衙荘二夢将兵二千十月二十日𤼵/往峽路討韓秀昇屈行從等十一月五日髙仁厚進𤼵)
(討阡能九日收卭州境内諸寨十日州縣豁平二十二/日回戈朝見三日大設五日議功授睂州刺史四年三)
(月荘夢蝶退至忠州川主差髙仁厚将兵三月五日進/𤼵荘尚書三月二十日齊進四月十四日申四月一日)
(大破峽賊擒秀昇等十五日東川楊師立反句延慶耆/舊傳止於鈔改張傳為之别無外事但移渾擎反於中)
(和二年五月胡僧羅夫子反於六月韓求反於其年𤼵/七月荘夢蝶討韓秀昇屈行從以其年十月癸丑進)
(髙仁厚破阡能等五賊回朝見在其年十二月戊寅三/年二月荘夢蝶為賊所敗川主遣髙仁厚将兵三月辛)
(丑進𤼵四月庚午擒韓秀昇捷書到府是月楊師立反/四年北路奏黄巢正月十日敗走收復長安不知延慶)
(改移年月别有所據邪将率意為之也至於三年楊師/立反四年收復長安其為乖謬尤甚於􁡯實録阡能韓)
(秀昇等事率依句傳而誤以韓秀昇反置七月髙仁厚/討阡能置十月削戊寅辛丑兩日改庚午為庚子此其)
(異于句傳也新紀三年十一月壬申西川行軍司馬髙/仁厚及阡能戰於邛州敗之續寳運録中和三年涪州)
(韓秀昇反冬阡能反髙仁厚討平之按賈緯唐年補録/及實録所載鐡劵文維中和三年嵗次癸夘十月甲午)
(朔十六日己酉皇帝賜功臣陳敬瑄鐵劵其文有戮阡/能如翦草除秀昇若焚巢然則秀昇之敗必在此月前)
(也張傳破秀昇在四年四月其四年十月十日亦載賜川/主太師鐵券乃云維中和三年嵗次癸夘十月甲子朔)
(五日戊辰文與補録實録同其昏耄如此句傳取張事/而改其年實録用句年而改其日其阡能韓秀昇等起)
(滅不知的在何/時今從實録)　李克用與忠武将龎從河中将白志
遷等引兵先進與黄巢軍戰於渭南一日三戰皆捷義
成義武等諸軍繼之賊衆大奔甲辰克用等自光泰門
入京師黄巢力戰不勝焚宮室遁去(月考異曰舊紀四/  庚子沙陀等軍)
(趍長安賊拒之於渭橋大敗而還李克用乘勝追之己/夘黄巢收殘衆由藍田關而遁庚辰收京城楊復光告)
(捷按是月丁酉朔無己夘庚辰敬翔梁太祖編遺録四/月乙巳巢焚宮闈省寺居第略盡擁殘黨越藍田而逃)
(明日上與諸軍收復長安實録甲辰李克用與忠武将/龐從河中将白志遷横野将滿存朝邑将康思貞三敗)
(賊於渭橋大破之義成義武等軍繼進乙巳巢賊燔長/安宮室收餘衆自光泰門東走由藍田關以遁諸軍進)
(取京師新紀三月壬申李克用及黄巢戰于零口敗之/四月甲辰又敗之于渭橋丙午復京師舊傳曰四月八)
(日克用合忠武騎将龐從遇賊於渭南決戰三捷大敗/賊軍十日夜賊巢散走詰旦充用由光泰門入收京師)
(巢賊出藍田七盤路東走關東新傳曰克用遣部将楊/守宗率河中将白志遷忠武将龐從等最先進擊賊渭)
(橋三戰三北於是諸節度兵皆奮無敢後入自光泰門/賊崩潰逐北至望春入昇陽殿闥巢夜奔衆猶十五萬)
(聲趍徐州出藍田入商山程匡柔唐補紀曰楊復光帥/十道行營節度使王重榮李克用等兵士二萬餘人自)
(光泰門入襲逐至昇陽殿下殺賊盈萬黄巢軍敗陣上/奔逃取藍田關出後唐太祖紀年録乙巳巢敗焚宮室)
(東走太祖進收京師唐年補録八日克用等戰渭南三/敗賊軍九日巢走按楊復光露布云今月八日楊守宗)
(等随克用自光泰門先入京師又云賊尚為堅陣来抗/官軍自夘至申羣凶大潰即時奔遁南入商山然則官)
(軍以八日入城賊戰不勝而走此最可據今/從之渭南之戰必在八日以前諸書皆誤也)賊死及降
者甚衆(降户/江翻)官軍暴掠無異於賊長安室屋及民所存
無㡬(㡬居/豈翻)巢自藍田入商山(黄巢先遣兵搤藍田/道故得由此路遁去)多遺
珍寳於路官軍爭取之不急追賊遂逸去楊復光遣使
告捷(月考異曰張􁡯耆舊傳中和三年北路奏黄巢正/  十日敗走收復長安城訖三月北路行營收城)
(将士並回戈句延慶耆舊傳曰四年北路奏黄巢正月/十日敗走收復長安三月北路行營破黄巢将士並回)
(延慶悉移􁡯四年事於三年三年事於四年而不移其/月日其為差謬又甚於􁡯今但云告捷更不著月日)
百官入賀詔留忠武等軍二萬人委大明宮留守王徽
及京畿制置使田從異部分守衛長安(分扶/問翻)五月加朱
玫克用東方逵同平章事升陜州為節度以王重盈為
節度使又建延州為保塞軍以保大行軍司馬延州刺
史李孝恭為節度使(賞破黄巢復/京城之功也)克用時年二十八於
諸将最少(少詩/照翻)而破黄巢復長安功第一兵勢最疆諸
将皆畏之克用一目微𦕈(𦕈彌沼翻/一目小也)時人謂之獨眼龍
詔以崔璆家貴身顯為黄巢相首尾三載不逃不隱於
所在斬之(載子/亥翻)　黄巢使其驍将孟楷将萬人為前鋒
擊蔡州節度使秦宗權逆戰而敗賊進攻其城宗權遂
稱臣於巢與之連兵初巢在長安陳州刺史宛丘趙犨
謂将佐曰(宛丘後魏項縣也隋改曰宛丘唐屬陳州管/下項城縣乃東魏僑置秣陵縣地隋改曰項)
(城犨昌/牛翻)巢不死長安必東走陳其衝也且巢素與忠武
為仇(巢自初起與宋威張自/勉等累戰皆忠武兵也)不可不為之備乃完城塹
繕甲兵積芻粟六十里之内民有資糧者悉徙之入城
多募勇士使其弟昶珝子麓林分将之(将即/亮翻)孟楷既下
蔡州移兵擊陳軍于項城犨先示之弱伺其無備襲擊
之殺獲殆盡生擒楷斬之巢聞楷死驚恐悉衆屯溵水
(珝況珝翻項城在陳/州東南溵水在西南)六月與秦宗權合兵圍陳州掘塹
五重(重直/龍翻)百道攻之陳人大恐犨諭之曰忠武素著義
勇陳州號為勁兵况吾家久食陳禄誓與此州存亡男
子當求生於死中且狥國而死不愈於臣賊而生乎有
異議者斬數引鋭兵開門出撃賊破之(數所/角翻)巢益怒營
於州北立宮室百司為持久之計時民間無積聚賊掠
人為糧生投於碓磑(碓都内翻/磑五對翻)併骨食之號給糧之處
曰舂磨寨(舂磨寨即設碓磑處碓/以舂磑以磨磨莫卧翻)縱兵四掠自河南許
汝唐鄧孟鄭汴曹濮徐兖等數十州咸被其毒(此河南/謂洛州)
(河南府被/皮義翻)　初上蔡人劉謙為嶺南小校節度使韋宙
竒其器(咸通中韋/宙帥嶺南)以兄女妻之(妻七細翻亦考異曰新/傳宙弟岫  有名宙在)
(嶺南以從女妻小校劉謙或諫止之宙曰吾子孫或當/依之薛居正五代史韋宙出鎮南海謙時為牙校宙)
(以猶女妻之北夢瑣言曰承相韋公宙出鎮南海有小/将劉謙者職級甚卑氣宇殊異乃以從女妻之其内以)
(非我族類慮招物議風諸幕僚諫止之丞相曰此人非/常流也他日吾子孫或可依之謙以軍功拜封州刺史)
(韋夫人生子曰隱曰巖十國紀年曰劉謙望字徳光亦/名知謙後止名謙唐咸通中為廣州牙將韋宙以兄女)
(妻之新傳云岫知謙/恐誤今從瑣言紀年)謙擊羣盜屢有功辛丑以謙為封
州刺史(劉謙/始此)　加東川節度使楊師立同平章事　宣
武節度使朱全忠帥所部數百人赴鎮(帥讀/曰率)秋七月丁
夘至汴州時汴宋薦飢公私窮竭内外驕軍難制外為
大敵所攻無日不戰衆心危懼而全忠勇氣益振詔以
黄巢未平加全忠東北面都招討使(為朱全忠以宣武/兵併吞諸鎮卒移)
(唐祚/張本)　南詔遣布燮楊竒肱来迎公主詔陳敬瑄與書
辭以鑾輿巡幸儀物未備俟還京邑然後出降竒肱不
從直前至成都　李克用自長安引兵還鴈門尋有詔
以克用為河東節度使召鄭從讜詣行在克用乃自東
道過榆次詣鴈門省其父(省悉/景翻)克用尋牓河東安慰軍
民曰勿為舊念各安家業(以河東之人前此數與克用/戰恐其不自安故牓諭之)
(考異曰舊紀五月李克用充河東節度使七月詔鄭唐/從讜赴行在新紀五月從讜為司空同平章事賈緯)
(年補録五月制李諱可同平章事充河東節度使之注/云按薛史晉天福六年二月賈緯撰唐年補録上  又)
(曰賈緯真定獲鹿人以唐諸帝實録自武宗以下缺而/不紀乃採掇近代傳聞之事及諸家小説第其年月編)
(為唐年補録凡六十五巻歴事唐晉漢周故不敢稱克/用名舊從讜傳三年克用授河東節度代從讜五月十)
(五從讜離太原道途多冦行次綘州留駐數月冬詔使/追赴行在復輔政唐末見聞録曰五月勑除李尚書雁)
(門節度使六月二十五日鴈門節度使李僕射般次於/府東路過六月内有除目到相公除替赴闕雁門節度)
(李相公除河東節度使十五日相公取西明門進𤼵當/月内新使李相公有牓示安撫在城軍人百姓曰無懷)
(舊念各仰安家又曰晉王諱克用中和三年五月一日/自鴈門節度使拜平章事充河東節度使按克用除河)
(東及從讜復輔政諸書日月不同舊紀五月除克用七/月從讜赴行在不言入相新紀五月已為相尤誤舊從)
(讜傳五月十五日離太原又與紀相違唐年補録五月/制止褒賞克用朱玫東方逵三人制詞鄙俚疑其非實)
(唐末見聞録初云六月除河東後復云五月一日據實/録後唐太祖紀年録薛居正五代史皆在七月今從之)
(從讜此年九月為東都留守/光啟二年二月方再入相)左驍衛上將軍楊復光卒
于河中復光慷慨喜忠義(喜許/既翻)善撫士卒軍中慟哭累
日八都将鹿宴𢎞等各以其衆散去田令孜素畏忌之
聞其卒甚喜因擯斥其兄樞宻使復恭為飛龍使令孜
専權人莫與之抗惟復恭數與之爭得失故令孜惡之
復恭因稱疾歸藍田(數所角翻/惡烏路翻)　以成徳留後王鎔魏
博留後樂行達天平留後朱瑄為本道節度使　司徒
門下侍郎同平章事鄭畋雖當播越猶謹法度田令孜
為判官吳圓求郎官(吳圓田令孜之/屬官為于偽翻)畋不許陳敬瑄欲
立於宰相之上畋以故事使相品秩雖髙皆居真相之
下固爭之(唐末凡節度使帶平章事及檢校三/省長官三公三師者皆謂之使相)二人乃
令鳯翔節度使李昌言上言軍情猜忌不可令畋扈從
過北(元年昌言逐畋以攘鳯翔故二人嗾之上言以罷/畋相自是之後朝廷進退宰相率受制於藩鎮矣)
(從才/用翻)畋亦累表辭位乃罷為太子太保又以其子兵部
侍郎凝績為彭州刺史使之就飬(宋白曰唐垂拱三年/以益州九隴縣置彭)
(州取古天彭關/為名養羊尚翻)以兵部尚書判度支裴澈為中書侍郎
同平章事　八月甲辰李克用至晉陽(李克用自此以/晉陽為爭天下)
(根/本)詔以前振武節度使李國昌為代北節度使鎮代州
　升湖南為欽化軍以觀察使閔勗為節度使　九月
加陳敬瑄兼中書令進爵潁川郡王　感化節度使時
溥營於溵水(遏黄巢之兵且/為陳州聲援也)加溥東面兵馬都統　以
荆南留後陳儒為節度使　昭義節度使孟方立以潞州
地險人勁屢簒主帥欲漸弱之乃遷治所於邢州(事見/上年)
(帥所/類翻)大將家及富室皆徙山東潞人不悦監軍祁審誨因
人心不安使武鄉鎮使安居受潜以蠟丸乞師於李克用
請復軍府於潞州(武鄉與河東巡屬遼州鄰境故使其/鎮將乞師是後方鎮率分置鎮將於)
(諸縣縣令不得舉其職矣宋白曰武鄉/縣本漢泥縣地晉始置武鄉郡縣屬焉)冬十月克用遣
其將賀公雅等赴之為方立所敗(敗補/邁翻)又遣李克修擊
之辛亥取潞州(使考異曰實録克用表李克修為節度/  於是分昭義軍五州為二鎮薛居正)
(五代史孟方立傳曰潞人隂乞師於武皇中和三年十/月武皇遣李克修将兵赴之方立拒戰大敗之由是連)
(收澤潞二郡乃以克修為節度使按薛史張全義傳諸/葛爽表全義為澤州刺火爽卒李罕之據澤州葢克修)
(止得潞州澤為/河陽所取也)殺其刺史李殷鋭是後克用毎嵗出兵
爭山東三州之人半為俘馘野無稼穡矣(昭義邢洺磁/三州在山東)
　以宗女為安化長公主(慶州安/化郡)妻南詔(妻七/細翻)　劉漢宏
将十餘萬衆出西陵将擊董昌戊午錢鏐濟江迎戰大
破之漢宏易服持鱠刀而遁(使敵人見之以為庖/丁不疑為漢宏也)己未
漢宏收餘衆四萬又戰鏐又破之斬其弟漢容及将辛
約　十一月甲子朔秦宗權圍許州　忠武大将鹿晏
𢎞帥所部自河中南掠襄鄧金洋所過屠滅聲云西赴
行在(宋白曰金州漢漢中郡之西城縣也魏文帝置西魏/城郡後改魏興郡梁置北梁州尋改為南梁州西)
(置東梁州因其地出金改為金州洋州漢成固縣地後/漢封班超於此晉為南鄉縣尋改西鄉西魏置洋州帥)
(讀曰率/洋音祥)十二月至興元逐節度使牛勗勗奔龍州西山
(龍州西山松茂二州/界時已没於蠻中)晏𢎞據興元自稱留後　武寧節
度使時溥(武寧當/作感化)因食中毒(中仔/仲翻)疑判官李凝古而殺
之凝古父損為右散騎常侍在成都溥奏凝古與父同
謀田令孜受溥賂令御史臺鞫之侍御史王華為損論
寃令孜矯詔移損下神策獄(為于偽翻/下户嫁翻)華拒而不遣蕭
遘奏李凝古行毒事出曖昧已為溥所殺父損相别數
年聲問不通安得誣以同謀溥恃功亂法陵蔑朝廷欲
殺天子侍臣若徇其欲行及臣輩朝廷何以自立由是
損得免死歸田里時令孜專權羣臣莫敢迕視(迕五/故翻)惟
遘屢與爭辯朝廷倚之　升浙東為義勝軍以劉漢宏
為節度使　趙犨遣人間道求救於鄰道(聞古/莧翻)於是周
岌時溥朱全忠皆引兵救之全忠與黄巢之黨戰於鹿
邑敗之斬首二千餘級遂引兵入亳州而據之(鹿邑後/魏陳留)
(武平縣也隋開皇十八年更名鹿邑唐屬亳/州九域志在州西一百三十里敗補邁翻)
四年春正月以鹿晏𢎞為興元留後　賜魏博節度使
樂行達名彦禎　東川節度使楊師立以陳敬瑄兄弟
權寵之盛(田令孜陳敬/瑄兄弟也)心不能平敬瑄之遣髙仁厚討
韓秀昇也(見上/二月)語之曰成功而還(語牛倨翻/還從宣翻)當奏天子
以東川相賞師立聞之怒曰彼此列藩而遽以我疆土
許人是無天地也田令孜恐其為亂因其不發兵防遏
徴師立為右僕射　黄巢兵尚彊周岌時溥朱全忠不
能支共求救於河東節度使李克用二月克用将蕃漢
兵五萬出天井關河陽節度使諸葛爽辭以河橋不完
(謂河陽/橋也)屯兵萬善以拒之克用乃還兵自陜河中度河
而東(討考異曰唐末見聞録晉王三月十三日發大軍/  黄巢太祖紀年録正月太祖帥師五萬自澤潞)
(将下天井關河陽屯萬善乃改轅蒲陜度河薛居正五/代史但云四年春按四月已與巢戰三月十三日𤼵晉)
(陽似太晚又克用表云昨三月内頻得陳許徐汴書牒/今從舊紀又克用自訴上表云遂從陜服徑達許田是)
(於蒲陜兩/道度兵也)　楊師立得詔書怒不受代殺官告使及監
軍使(官告使奉右僕射告身以徵/師立者也監軍使東川監軍)舉兵以討陳敬瑄為
名大将有諫者輒殺之進屯涪城(涪城漢涪縣地東晉/置始平郡後魏改為)
(涪城及潼縣隋改潼為涪城唐初屬綿州後/屬梓州九域志在州西北五十五里涪音浮)遣其将郝
蠲襲綿州不克丙午以陳敬瑄為西川東川山南西道
都指揮招討安撫處置等使(處昌/吕翻)三月甲子楊師立移
檄行在百官及諸道将吏士庶數陳敬瑄十罪(曰考異/  張􁡯)
(耆舊傳中和四年四月十五日東川楊師立反下載翻/師立檄文則云三月三日自相違今從實録數所具)自
言集本道将士八州壇丁共十五萬人(按新書路巖/傳巖帥西川)
(置定邉軍於卭州扼大度治故關取壇丁子弟敎擊/刺史補屯籍則壇丁者蜀中邉郡民兵也又按路振)
(九國志石處温事孟知祥補萬州管内諸/壇㸃檢指揮使見蜀中諸郡皆得有壇丁)長驅問罪
詔削師立官爵以睂州防禦使髙仁厚為東川留後
将兵五千討之以西川押牙楊茂言為行軍副使　朱
全忠撃黄巢瓦子寨拔之(黄巢撤民居以為/塞屋謂之瓦子寨)巢將陜人
李唐賓楚丘王䖍裕降于全忠(陜失冉翻/降户江翻)　婺州人王
鎮執刺史黄碣降于錢鏐(碣其/謁翻)劉漢宏遣其將婁賚殺
鎮而代之浦陽鎮将蒋瓌召鏐兵共攻婺州(水經註浦/陽江源出)
(烏傷縣東逕諸暨縣與洩洩合唐婺州漢烏傷之地也/天寶十三載分婺州之義烏蘭溪及杭州之富陽置浦)
(陽/縣)擒賚而還碣閩人也　髙駢從子左驍衛大将軍澞
(從才用翻/澞麌俱翻)疏呂用之罪状二十餘幅宻以呈駢且泣曰
用之内則假神仙之説蠱惑尊聽外則盜節制之權殘
賊百姓将佐懼死莫之敢言嵗月浸深羽翼将成茍不
除之恐髙氏奕代勲庸一朝掃地矣因嗚咽不自勝(勝/音)
(升/)駢曰汝醉邪命扶出明日以澞状示用之用之曰四
十郎嘗以空乏見告(澞第/四十)未獲遵命故有此憾因出澞
手書數幅呈之駢甚慙遂禁澞出入後月餘以澞知舒
州事羣盜陳儒攻舒州澞求救於廬州楊行愍力不能
救謀於其将李神福神福請不用寸刃而逐之乃多齎
旗幟間道入舒州(九域志廬州南至舒州/四百二十里間古莧翻)頃之引舒州
兵建廬州旗幟而出指畫地形若布大陳状賊懼宵遁
(賊畏廬州兵故宵遁兵有先聲/而後實此其近之陳讀曰陣)神福洺州人也(路振九/國志曰)
(李神福洺州人𨽻上黨軍籍髙駢兼諸道行/營都統補福從州將戍淮海因投楊行密)久之羣盜
吳迥李本復攻舒州(復扶/又翻)澞不能守弃城走駢使人就
殺之楊行愍遣其将合肥陶雅清流張訓等将兵擊吳
迥李本擒斬之(合肥漢古縣唐帶廬州清流漢全/椒縣地隋置清流縣唐帶滁州)以雅
攝舒州刺史秦宗權遣其弟将兵寇廬州據舒城(開元/二十)
(三年分合肥廬江置舒城縣屬廬/州九域志在州西南一百一十里)楊行愍遣其将合肥
田頵擊走之(頵於/倫翻)　前杭州刺史路審中客居黄州(路/審)
(中為董昌所拒/見上巻元年)聞鄂州刺史崔紹卒募兵三千人入據
之武昌牙将杜洪亦逐岳州刺史而代之　黄巢圍陳
州㡬三百日(㡬居/依翻)趙犨兄弟與之大小數百戰雖兵食
将盡而衆心益固李克用㑹許汴徐兖之軍于陳州時
尚讓屯太康(太康漢陽夏縣隋改曰大康以/縣東有太康城也唐屬陳州)夏四月癸
巳諸軍進拔太康黄思鄴屯西華(西華漢縣唐屬陳州/九域志在州西八十)
(里/)諸軍復攻之(復扶又/翻下同)思鄴走黄巢聞之懼退軍故陽
里(故陽里在/陳州城北)陳州圍始解朱全忠聞黄巢将至引軍還
大梁五月癸亥大雨平地三尺黄巢營為水所漂且聞
李克用将至遂引兵東北趣汴州(趣七/喻翻)屠尉氏尚讓以
驍騎五千進逼大梁至于繁臺(繁臺本師曠吹臺梁孝/王增築水經注吹臺在)
(浚儀城南牧澤之右牧澤/者今之蒲關澤即此澤也)宣武将豐人朱珍南華龎師
古撃却之(豐漢縣唐屬徐州九域志/在徐州西北一百四十里)全忠復告急於李
克用丙寅克用與忠武都監使田從異𤼵許州戊辰追
及黄巢於中牟北王滿渡(按舊書帝紀王滿渡乃/汴河所經津濟之地)乘其
半濟奮撃大破之殺萬餘人賊遂潰尚讓帥其衆降時
溥(帥讀曰/率下同)别将臨晉李讜曲周霍存甄城葛從周寃句
張歸霸及弟歸厚帥其衆降朱全忠(臨晉古地名隋分寳/猗氏置桑泉縣天)
(十三載改為臨晉屬河中府九域志在府北六十五里/曲周漢古縣中廢隋分洺水復置唐屬洺州宋廢為鎮)
(屬雞澤縣甄城當作鄄城亦漢古縣唐帶濮州史言朱/全忠後吞諸鎮多用所降黄巢将鄄吉掾翻  考異曰)
(崇文院有梁功臣列傳不著撰人名氏云張歸厚祖興/父處讓歸厚中和末與伯季自寃句相率来投薛居正)
(五代史張歸霸祖進言父實歸厚傳無父祖但云與兄/歸霸皆来降据梁功臣傳父祖與歸霸不同當是從弟)
巢踰汴而北己巳克用追擊之於封丘又破之庚午夜
復大雨賊驚懼東走克用追之過胙城匡城(胙城漢南/燕縣隋改)
(曰胙城唐屬滑州九域志在州南九十里宋白曰胙城/縣本古之胙國又為古之燕國漢為南燕縣隋文帝因)
(覧奏状見南燕縣名因曰今天下/一統何南燕之有遂改為胙城)巢收餘衆近千人東
奔兖州(近其/靳翻)辛未克用追至寃句騎能屬者纔數百人
(屬之/欲翻)晝夜行二百餘里人馬疲乏糧盡乃還汴州欲裹
糧復追之獲巢幼子及乘輿器服符印(乗繩/證翻)得所掠男
女萬人悉縱遣之　癸酉髙仁厚屯徳陽楊師立遣其
将鄭君雄張士安據鹿頭關以拒之　甲戌李克用至
汴州營於城外朱全忠固請入城館於上源驛(晉天福/五年改)
(東京上源驛/為都亭驛)全忠就置酒聲樂饌具皆精豐禮貌甚恭
克用乘酒使氣語頗侵之(饌雛戀翻又雛晥翻李克用/葢言全忠從黄巢為寇觸其)
(實/也)全忠不平薄暮罷酒從者皆霑醉(霑醉言飲酒大醉/胷襟霑濕不能自)
(持也從/才用翻)宣武将楊彦洪宻與全忠謀連車樹柵以塞衢
路(塞悉/則翻)𤼵兵圍驛而攻之呼聲動地克用醉不之聞親
兵薛志勤史敬思等十餘人格鬭侍者郭景銖滅燭扶
克用匿牀下以水沃其面徐告以難(呼火故翻/難乃旦翻)克用始
張目援弓而起志勤射汴人死者數十(援于元翻/射而亦翻)須㬰
煙火四合㑹大雨震電天地晦㝠志勤扶克用帥左右
數人(帥讀/曰率)踰垣突圍乘電光而行汴人扼橋力戰得度
史敬思為後拒戰死克用登尉氏門(尉氏門汴城南門/也梁開平元年改)
(為髙明門晉天福/三年改為薰風門)縋城得出監軍陳景思等三百餘人
皆為汴人所殺楊彦洪謂全忠曰胡人急則乘馬見乘
馬則射之是夕彦洪乘馬適在全忠前全忠射之殪(射/而)
(亦翻殪臺計翻封考異曰梁太祖編遺録甲戌并帥自/曹南旋師上出  丘門迎勞之克用堅請入州内上初)
(止之乃於門外陳設次舎将安泊之克用不諾因縦蕃/騎突入馳至上源驛既不可遏上乃與之並轡送至驛)
(亭是日晚備宴宴罷復張樂繼燭而飲克用酒酣使氣/廣須樂妓頗恣無厭之欲人以醜言陵侮於上時蕃将)
(皆被甲冑以衛克用上既甚不懼遽起圖之遂令都将/楊彦洪潜率甲士入驛戮之時夜将半克用沈醉忽大)
(雷雨暴至克用不覺侍人乃滅燭推於牀下藏之蕃戍/與我師鬬戰移時方敗楊彦洪中流矢而斃是時隂黑)
(克用遇一卒背負登尉氏門因得懸縋而出乗牛行數/里以投其衆餘親衛數百人皆𠞰之其後克用至太原)
(以是事表訴于唐帝蒲帥亦繼馳書請上與克用和解/上終不釋憾此乃敬翔飾非今不取實録甲戌李克用)
(次汴州駐軍近郊朱全忠請館于上源驛乃以腹心三/百餘自衛全忠以克用兵從簡少大軍在逺謀害之是)
(夜置酒宴罷以兵圍驛縱火焚之薛居正五代史梁太/祖紀曰五月甲戌帝與晉軍振旅歸汴館克用於上源)
(驛既而備犒宴之禮克用乗醉任氣帝不平之是夜命/甲士圍而攻之後唐武皇紀曰班師過汴汴帥迎勞於)
(封禪寺請武皇休於府第乃館於上源驛是夜張樂陳/宴席武皇酒酣戲諸侍妓與汴帥握手叙破賊以為樂)
(汴帥素忌武皇乃與其将楊彦洪宻謀竊𤼵攻傳舎按/全忠是時兵力尚微天下所與為敵者非特患克用一)
(人而借使殺之不能併其軍奪其地也葢克用恃功語/或輕慢全忠出於一時之忿耳今從薛史梁紀)
克用妻劉氏多智略左右先脱歸者以汴人為變告劉
氏神色不動立斬之隂召大将約束謀保軍以還比明
克用至(還從宣翻比/必利翻及也)欲勒兵攻全忠劉氏曰公比為國
討賊救東諸侯之急(比毗至翻近也為于偽翻東/諸侯用左傳語謂東方諸鎮)今汴
人不道乃謀害公自當訴之朝廷若擅舉兵相攻則天
下孰能辯其曲直且彼得以有辭矣克用從之引兵去
但移書責全忠全忠復書曰前夕之變僕不之知朝廷
自遣使者與楊彦洪為謀彦洪既伏其辜惟公亮察克
用養子嗣源年十七從克用自上源出矢石之間獨無
所傷嗣源本胡人名邈信烈無姓(李嗣源始此/佶極吉翻)克用擇
軍中驍勇者多養為子名回鶻張政之子曰存信(按薛/居正)
(五代史存信/本名張汚落)振武孫重進曰存進許州王賢曰存賢安
敬思曰存孝皆冒姓李氏(此所謂義兒也歐陽修曰唐/自沙陀起代北其所與俱皆)
(一時雄傑虓武之士往/往養為兒號義兒軍)丙子克用至許州故寨求糧於
周岌岌辭以糧乏乃自陜濟河還晉陽　鄭君雄張士
安堅壁不出髙仁厚曰攻之則彼利我傷圍之則彼困
我逸遂列十二寨圍之丁丑夜二鼓(夜二鼔夜二更也/持更者每一更則)
(鼔一聲二更則鼓二聲故謂/二更為二鼓亦謂之乙夜)君雄等出勁兵掩撃城北
副使寨楊茂言不能禦帥衆弃寨走(帥讀曰/率下同)其旁數寨
見副使走亦走東川人併兵南攻中軍仁厚聞之大開
寨門設炬火照之自帥士卒為兩翼伏道左右賊至見
門開不敢入還去仁厚𤼵伏撃之東川兵大奔追至城
下蹙之壕中斬獲甚衆而還仁厚念諸弃寨走者明旦
所當誅殺甚多乃密召孔目官張韶諭之曰爾速遣步
探子将數十人分道追走者(步探子遣之間步以刺探/敵人因名之探它紺翻)
自以爾意諭之曰僕射幸不出寨皆不知(仁厚以平阡/能等之功進)
(檢校/僕射)汝曹速歸来旦牙參勿憂也(凡行營諸将毎旦/赴大将營牙參)韶
素名長者(長知/兩翻)衆信之至四鼓皆還寨惟楊茂言走至
張把乃追及之(九域志梓州郪縣有/張把鎮把當作杷)仁厚聞諸寨漏鼓
如故喜曰悉歸矣詰旦諸将牙集(詰去/吉翻)以為仁厚誠不
知也坐良久仁厚謂茂言曰昨夜聞副使身先士卒走
至張把有諸(先悉/薦翻)對曰昨夜聞賊攻中軍左右言僕射
已去遂策馬參隨既而審其虛復還寨中仁厚曰仁厚
與副使俱受命天子将兵討賊若仁厚先走副使當叱
下馬行軍法代總軍事然後奏聞今副使既先走又為
欺罔理當何如茂言拱手曰當死仁厚曰然命左右扶
下斬之諸将股栗仁厚乃召昨夜所俘虜數十人釋縛
縱歸(縱俘使歸/言其事)君雄等聞之懼曰彼軍法嚴整如是自
今兵不可復出矣(左傳晉人伐鄭蒐焉而還中行桓子/之謀也曰示之以整使謀而来鄭於)
(是懼其後卒請成於晉用兵嚴整/敵人懼之葢自古然矣復扶又翻)　庚辰時溥遣其将
李師悦将兵萬人追黄巢　癸未髙仁厚陳於鹿頭關
城下(陳讀曰/陣下同)鄭君雄等悉衆出戰仁厚設伏於陳後陽
敗走君雄等追之伏𤼵君雄等大敗是夕遁歸梓州陳
敬瑄𤼵兵三千以益仁厚軍進圍梓州
　
　
　
　
　
　
　
　
　
　
　資治通鑑巻二百五十五
