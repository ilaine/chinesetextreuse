
　　唐正議大夫行秘書少監琅邪縣開國子顏師古注
　文三王傳第十七
孝文皇帝四男竇皇后生孝景帝梁孝王武諸姬生代
孝王參梁懐王揖(師古曰不得其姓氏故曰諸姬言/在諸姬之列者也解在髙五王傳)
梁孝王武以孝文二年與太原王參梁王揖同日立武
爲代王四年徙爲淮陽王十二年徙梁自初王通歴已
十一年矣(師古曰總數/其爲王之年)孝王十四年入朝十七年十八
年比年入朝留(師古曰比頻也/留謂留在京師)其明年乃之國二十一
年入朝二十二年文帝崩二十四年入朝二十五年復
入朝是時上未置太子與孝王宴飲從容言曰(師古曰/從音千)
(容/反)千秋萬歲後傳於王王辭謝雖知非至言然心内喜
太后亦然其春吳楚齊趙七國反先擊梁棘壁(文頴曰/地名)
殺數萬人梁王城守雎陽(師古曰據雎/陽城而自守)而使韓安國張
羽等爲將軍以距吳楚吳楚以梁爲限不敢過而西與
太尉亞夫等相距三月吳楚破而梁所殺虜畧與漢中
分(孟康曰梁所虜吳/楚之㨗畧與漢同)明年漢立太子梁最親有功又爲
大國居天下膏腴地北界泰山西至髙陽(蘇林曰陳/留北縣)四
十餘城多大縣孝王太后少子愛之賞賜不可勝道(師/古)
(曰道謂言○宋祁曰/當於言下添也字)於是孝王築東苑方三百餘里廣
雎陽城七十里(師古曰更廣大之也晉太康地記云城/方十三里梁孝王築之鼓倡節杵而後)
(下和之者稱雎陽曲今踵以爲/故今之樂家雎陽曲是其遺音)大治宫室爲復道自宫
連屬於平臺三十餘里(如淳曰平臺在大梁東北離宫/所在也晉灼曰或說在城中東)
(北角師古曰今其城東二十里所有故臺/基其處寛博土俗云平臺也復音方目反)得賜天子旌
旗從千乗萬騎出稱警入言䟆(師古曰警者戒肅也䟆/止行人也言出入者互)
(文耳出亦有䟆漢儀注皇帝輦動左右侍/帷幄者稱警出殿則傳蹕止人清道也)儗於天子(師/古)
(曰儗比/也音擬)招延四方豪桀自山東游士莫不至齊人羊勝
公孫詭鄒陽之屬(師古曰言/皆游梁)公孫詭多竒邪計初見日
王賜千金官至中尉號曰公孫將軍多作兵弩弓數千
萬而府庫金錢且百鉅萬(師古曰鉅萬百萬也且百萬/者言凡百也○宋祁曰千萬)
(一作/十)珠玉寳器多於京師二十九年十月孝王入朝景
帝使使持乗輿駟迎梁王於闗下(鄧展曰但持駟馬往/也臣瓚曰稱乘輿駟)
(則車馬皆往言駟不駕六馬耳天子副/車駕駟馬師古曰輿卽車也瓚說是)既朝上疏因留
以太后故入則侍帝同輦出則同車遊獵上林中梁之
侍中郎謁者著引籍出入天子殿門(師古曰著/音竹畧反)與漢宦
官亡異十一月上廢栗太子太后心欲以梁王爲嗣大
臣及爰盎等有所闗說於帝太后議格(服虔曰格音格/鬭張晏曰止也)
(蘇林曰音閣師古/曰蘇音張說是)孝王不敢復言太后以嗣事(師古曰/不敢更)
(以此事言/於太后)事祕世莫知廼辭歸國其夏上立膠東王爲
太子梁王怨爰盎及議臣廼與羊勝分孫詭之屬謀隂
使人刺殺爰盎及他議臣十餘人賊未得也於是天子
意梁(師古曰/意疑也)逐賊果梁使之遣使冠蓋相望於道覆案
梁事捕公孫詭羊勝皆匿王後宫使者責二千石急梁
相軒丘豹(師古曰姓/軒丘名豹)及内史安國(師古曰/韓安國)皆泣諫王王
廼令勝詭皆自殺出之上由此怨望於梁王(師古曰望/謂責而怨)
(之/)梁王恐廼使韓安國因長公主謝罪太后然後得釋
上怒稍解因上書請朝既至關茅蘭說王(服䖍曰茅蘭/孝王大夫也)
使乗布車(張晏曰布車降/服自比喪人也)從兩騎入匿於長公主園漢
使迎王王已入關車騎盡居外外不知王處太后泣曰
帝殺吾子帝憂恐於是梁王伏斧質之闕下謝罪然後
太后帝皆大喜相與泣復如故悉召王從官入關然帝
益踈王不與同車輦矣三十五年冬復入朝上疏欲留
上弗許歸國意忽忽不樂北獵梁山有獻牛足上出背
上孝王惡之六月中病熱六日薨(張晏曰足當處下所/以輔身也今出背上)
(象孝王背朝而干上也北者隂也又在梁山明爲梁也/牛者丑之畜衝在六月北方數六故六月六日王薨也)
(○劉敞曰此謂得熱疾六日而/後薨耳豈謂六月六日哉太迂)孝王慈孝每聞太后病
口不能食常欲留長安侍太后太后亦愛之及聞孝王
死竇太后泣極哀不食曰帝果殺吾子帝哀懼不知所
爲與長公主計之廼分梁爲五國盡立孝王男五人爲
王女五人皆令食湯沐邑奏之太后太后廼說爲帝壹
餐(師古曰說讀曰/悦餐古飱字)孝王未死時財以鉅萬計不可勝數
及死藏府餘黄金尚四十餘萬斤他財物稱是
代孝王參初立爲太原王四年代王武徙爲淮陽王而
參徙爲代王復并得太原都晉陽如故(師古曰如文帝/在代時○劉攽)
(曰如故爲太原王時/都晉陽不遷都也)五年一朝凡三朝十七年薨子共
王登嗣(師古曰共/讀曰恭)二十九年薨子義嗣元鼎中漢廣關
以常山爲阻(師古曰依/山以爲關)徙代王於清河是爲剛王并前
在代凡立四十年薨子頃王湯嗣二十四年薨子年嗣
地節中冀州刺史林奏年爲太子時與女弟子私通(○/宋)
(祁曰弟子子/字當作則)及年立爲王後則懐年子其壻使勿舉(師/古)
(曰不/養也)則曰自来殺之壻怒曰爲王生子自令王家養之
則送兒頃太后所(師古曰頃王之后年/之太后故曰頃太后)相聞知禁止則
令不得入宫(師古曰相/者王之相)年使從季父往來送迎則(師古/曰宗)
(室諸/從也)連年不絶有司奏年淫亂年坐廢爲庶人徙房陵
與湯沐邑百户立三年國除元始二年新都侯王莽興
滅繼絶白太皇太后立年弟子如意爲廣宗王奉代孝
王後莽簒位國絶
梁懐王揖文帝少子也好詩書帝愛之異於他子五年
一朝凡再入朝因墮馬死立十年薨無子國除明年梁
孝王武徙王梁
梁孝王子五人爲王太子買爲梁共王(師古曰共/讀曰恭)次子
明爲濟川王彭離爲濟東王定爲山陽王不識爲濟隂
王皆以孝景中六年同日立
梁共王買立十年薨(○宋祁云越/本十作七)子平王襄嗣
濟川王明以垣邑侯立七年坐射殺其中尉有司請誅
(○劉攽曰武紀坐殺太傅中傅/與此不同宋祁曰垣表作桓邑)武帝弗忍廢爲庶人徙
房陵國除濟東王彭離立二十九年彭離驕悍(師古曰/悍勇也)
昬暮私與其奴亡命少年數十人行剽(師古曰剽劫/也音頻妙反)殺
人取財物以爲好(如淳曰以是爲好喜之/事師古曰好音呼到反)所殺發覺者
百餘人國皆知之莫敢夜行所殺者子上書告言有司
請誅武帝弗忍廢爲庶人徙上庸國除爲大河郡山陽
哀王定立九年薨亡子國除濟隂哀王不識立一年薨
亡子國除孝王支子四王皆絶於身(師古曰支子/謂非正嫡也)梁平
王襄母曰陳太后共王母曰李太后李太后親平王之
大母也(師古曰大母祖母也共王卽/李太后所生故云親祖母也)而平王之后曰任
后任后甚有寵於襄初孝王有􁉭尊(應劭曰詩云酌彼/金􁉭􁉭畫雲雷之)
(象以金飾之也鄭氏曰上蓋刻爲山雲/雷之象師古曰鄭說是也􁉭古雷字)直千金戒後世
善寶之毋得以與人(師古曰寶/謂愛守也)任后聞而欲得之李太
后曰先王有命毋得以尊與人他物雖百鉅萬猶自恣
任后絶欲得之王襄直使人開府取尊賜任后又王及
母陳太后事於太后多不順(○宋祁曰景/徳本於作李)有漢使者來
李太后欲自言王使謁者中郎胡等遮止閉門李太后
與争門措指(晉灼曰許慎云措置字借以爲笮耳/師古曰音壯客反謂爲門扉所笮)太后
啼謼(師古曰謼/音火故反)不得見漢使者李太后亦私與食官長
及郎尹霸等姦亂王與任后以此使人風止李太后(師/古)
(曰風讀曰諷止/者止其自言也)李太后亦已(師古曰/已止也)後病薨病時任后
未嘗請疾(張晏曰/請問也)薨又不侍喪元朔中雎陽人犴反(師/古)
(曰犴姓反名也犴音岸○/宋祁云浙本犴反作犴友)人辱其父而與雎陽太守客
俱出同車(○劉攽曰雎陽梁所都無太守當/是淮陽劉敞曰下兩雎字當作淮)犴反殺其
仇車上亡去雎陽太守怒以讓梁二千石二千石以下
求反急執反親戚反知國隂事廼上變告梁王與大母
争尊狀時相以下具知之欲以傷梁長史(○劉攽曰/史作吏)書
聞天子下吏驗問有之公卿治奏以爲不孝請誅王及
太后(師古曰/陳太后)天子曰首惡失道任后也朕置相吏不逮
(師古曰逮及也/言其材知不及)無以輔王故陷不誼不忍致法削梁王
五縣奪王太后湯沐成陽邑梟任后首于市中郎胡等
皆伏誅梁餘尚有八城襄立四十年薨子頃王無傷嗣
十一年薨子敬王定國嗣四十年薨子夷王遂嗣六年
薨子荒王嘉嗣十五年薨子立嗣鴻嘉中太傅輔奏立
一日至十一犯法臣下愁苦莫敢親近不可諌止願令
王非耕祠法駕毋得出宫盡出馬置外苑收兵杖藏私
府毋得以金錢財物假賜人事下丞相御史請許(師古/曰許)
(太傅/所奏)奏可後數復敺傷郎(師古曰敺棰擊音一口反○/宋祁云浙本注文棰擊也)
夜私出宫傅相連奏坐削或千户或五百户如是者數
焉荒王女弟園子爲立舅任寳妻寳兄子昭爲立后數
過寳飲食報寳曰我好翁主(師古曰諸王女皆稱翁/主言其父自主婚也)欲
得之寳曰翁主姑也法重立曰何能爲(師古曰言罪/不能至重也)遂
與園子姦積數歲永始中相禹奏立對外家怨望有惡
言有司案驗因發滛亂事奏立禽獸行請誅太中大夫
谷永上疏曰臣聞禮天子外屏不欲見外也(師古曰屏/謂當門之)
(牆以屏蔽者也外/屏於門外爲之)是故帝王之意不窺人閨門之私聽
聞中冓之言(應劭曰中冓材搆在堂之中也晉灼曰魯/詩以爲夜也師古曰冓謂舍之交積材木)
(也應說近之/冓音工豆反)春秋爲親者諱詩云戚戚兄弟莫逺具爾
(師古曰小雅行葦之詩也戚戚内相親也/爾近也言王之族親情無疎逺皆昵近也)今梁王年少
頗有狂病始以惡言按驗既亡事實而發閨門之私非
本章所指王辭又不服猥强劾立傅致難明之事(師古/曰傅)
(讀曰/附)獨以偏辭成辠斷獄亡益於治道汙衊宗室(孟康/曰衊)
(音漫師古曰衊/音秣謂塗染也)以内亂之惡披布宣揚於天下非所以
爲公族隱諱増朝廷之榮華昭聖徳之風化也臣愚以
爲王少而父同産長年齒不倫梁國之富足以厚聘美
女招致妖麗父同産亦有耻辱之心(師古曰言其姑亦/當自耻必不與姦)
案事者廼驗問惡言(師古曰本所問者/怨望朝廷之言耳)何故猥自發舒
(師古曰/猥曲也)以三者揆之殆非人情疑有所迫切過誤失言
文吏躡尋不得轉移萌牙之時加恩勿治上也(如淳曰/覆蓋之)
(則計/之上)既已案驗舉憲宜及王辭不服詔廷尉選上徳通
理之吏更審考清問著不然之效定失誤之法(師古曰/著明也)
而反命於下吏(師古曰使者還反以/清白之狀付有司也)以廣公族附疏之
徳爲宗室刷汙亂之耻(師古曰刷謂拭刷/除之也音所劣反)甚得治親之
誼天子由是寝而不治居數歲元延中立復以公事怨
相掾及雎陽丞使奴殺之殺奴以滅口凡殺三人傷五
人手敺郎吏二十餘人上書不拜奏謀簒死罪囚(師古/曰逆)
(取曰/簒)有司請誅上不忍削立五縣哀帝建平中立復殺
人天子遣廷尉賞大鴻臚由持節即訊(師古曰就問也/○宋祁曰百官)
(表廷尉方賞君賔大鴻臚/畢申世叔申由必有一誤)至移書傅相中尉曰王背䇿
戒(師古曰初封時䇿/書有戒勑之言)誖暴妄行(師古曰誖乖/也音布内反)連犯大辟
毒流吏民比比蒙恩不伏重誅(師古曰比/猶頻也)不思改過復
賊殺人幸得蒙恩丞相長史大鴻臚丞即問王陽病抵
讕置辭(師古曰抵距也讕誣諱也/抵音丁禮反讕音來亶反)驕嫚不首主令與背
畔亡異(師古曰不首謂不伏其罪也主令者於法令之/條與背畔無異也首音失救反次下亦同○劉)
(攽曰驕嫚當屬上句立使賊殺人而拒諱不服/也使人殺之此是不首主令之辠也令音零)丞相御
史請收王璽綬送陳留獄明詔加恩復遣廷尉大鴻臚
雜問今王當受詔置辭恐復不首實對(○宋祁云一/本無實字)書
曰至于再三有不用我降爾命(師古曰此周書多方篇/之辭也言我教汝至于)
(再三汝不能用則/我下罰黜汝命也)傅相中尉皆以輔正爲職虎兕出於
匣龜玉毁於匵中是誰之過也(師古曰此論語孔子責/冉有季路之辭也言虎)
(兕出於檻龜玉毁於櫝匱豈非典守者之過邪喻輔相/人者當能持危扶顛也○宋祁云注文浙本虎作豹檻)
(作柙景徳本郭去虎字/蓋以師古宜避唐諱)書到明以誼曉王敢復懐詐罪
過益深傅相以下不能輔導有正法立惶恐免冠對曰
立少失父母孤弱處深宫中獨與宦者婢妾居漸漬小
國之俗加以質性下愚有不可移之姿(師古曰言不從/化也論語稱孔)
(子曰唯上智/與下愚不移)往者傅相亦不純以仁誼輔翌立大臣皆
尚苛刻刺求微密讒臣在其間左右弄口積使上下不
和更相眄伺(師古曰更/音工衡反)宫殿之裏毛氂過失亡不暴陳
當伏重誅以視海内(師古曰視/讀曰示)數蒙聖恩得見貰赦(師/古)
(曰貰謂/寛其罪)今立自知賊殺中郎曹將冬月廹促貪生畏死
即詐僵仆陽病(師古曰僵仆倒地/也僵音薑仆音赴)徼幸得踰於須臾(師/古)
(曰冀得踰冬/月而減罪也)謹以實對伏須重誅(師古曰/須待也)時冬月盡其
春大赦不治元始中立坐與平帝外家中山衞氏交通
新都侯王莽奏廢立爲庶人徙漢中立自殺二十七年
國除後二歲莽白太皇太后立孝王𤣥孫之曾孫沛郡
卒史音爲梁王奉孝王後莽簒國絶
贊曰梁孝王雖以愛親故王膏腴之地(師古曰太后愛/子而帝親弟故)
(曰愛/親)然㑹漢家隆盛百姓殷富故能殖其貨財廣其宫
室車服然亦僣矣怙親亡厭牛禍告罰卒用憂死悲夫
　
　
　
　
　
　前漢書卷四十七
　前漢書卷四十七考證
梁孝王武傳西至髙陽注蘇林曰陳留北縣○(臣召南/)
　按高陽鄉聚名非縣也酈食其傳云陳留高陽人又
　云諸將狥地過高陽者數十人即此高陽矣
大臣及爰盎等有所關說于帝○按褚先生具言其事
　見梁孝王世家後
北獵梁山○梁山史記作良山
太后廼說爲帝壹餐○史記作爲帝加壹餐
梁懐王揖傳揖○(臣召南/)按梁懐王名史記表及世家
　作勝而孝文本紀作揖漢書賈誼傳作勝而紀及本
　傳作揖李竒謂懐王必有兩名理或然也
梁共王買傳十年薨○(臣召南/)按諸侯王表作七年薨
　是也七十字相似傳寫誤耳買以孝景後元年嗣以
　建元五年薨是七年也
梁平王襄傳雎陽人犴反○按此文則其人姓犴名反
　史記作類犴反則其人姓類犴漢書脫一字耳
梁餘尚有八城○(臣召南/)按史記作削梁八城梁餘尚
　有十城以地理志証之梁國統八縣則此文是也
頃王無傷嗣○諸侯王表作貞王毋傷
　
　
　
　
　
　
　
　
　
　
　
　
　前漢書卷四十七考證
欽定四庫全書
　前漢書卷四十八
　　漢　　蘭　　臺　　令　　