
　資治通鑑卷二百二十七　宋　司馬光　撰
　　　　　　　　　　　　　　胡三省　音注
　唐紀四十三(起重光作噩六月盡𤣥黓閹茂凡一年/有竒始辛酉六月終壬戌凡一年零六)
　　(月/)
　　徳宗神武聖文皇帝二
建中二年六月庚寅以浙江東西觀察使蘇州刺史韓
滉為潤州刺史浙江東西節度使(蘇州治吴縣滉呼廣/翻潤州治京口使疎)
(吏/翻)名其軍曰鎮海　張著至襄陽(是年四月遣著今至/襄陽盖張著亦疑梁)
(崇義遲遲/不進也)梁崇義益懼陳兵而見之藺杲得詔不敢𤼵
(得除鄧州/之詔也)馳見崇義請命(請免/其死)崇義對著號泣竟不受
詔(號户/刀翻)著復命癸巳進李希烈爵南平郡王(渝州南/平郡)加
漢南漢北兵馬招討使督諸道兵討之(實考異曰徳宗/  録五月己巳)
(加淮寧節度李希烈南平郡王漢南漢北通知諸道兵/馬使招撫處置使希烈傳曰山南東道節度使梁崇義)
(拒捍朝命迫脅使臣二年六月詔諸道節度率兵討之/加希烈南平郡王兼漢南北都知諸道兵馬招撫處置)
(使今從建/中實録)楊炎諫曰希烈為董秦養子親任無比卒逐
秦而奪其位(事見二百二十五卷代宗大厯十四/年董秦賜姓名李忠臣卒子恤翻)為人
狼戾無親(狼當/作狠)無功猶倔強不法(倔渠勿翻/強其兩翻)使平崇義
何以制之上不聽炎固爭之上益不平荆南牙門將吴
少誠以取梁崇義之䇿干李希烈希烈以少誠為前鋒
少誠幽州潞人也(將即亮翻少始照翻潞縣漢屬漁陽/郡晉屬燕國隋屬涿郡唐屬幽州以)
(潞水自塞北來/經縣界名縣)時内自闗中西暨蜀漢南盡江淮閩越
北至太原所在出兵而李正已遣兵扼徐州甬橋渦口
(閩眉巾翻甬橋在徐州南界汴水上後置/宿州於此渦口渦水入淮之口渦音戈)梁崇義阻兵
襄陽運路皆絶人心震恐江淮進奉船千餘艘泊渦口
不敢進(艘蘇/遭翻)上以和州刺史張萬福為濠州刺史(使之/通渦)
(口水/路)萬福馳至渦口立馬岸上𤼵進奉船淄青將士停
岸睥睨不敢動(淄莊持翻睥匹/詣翻睨研計翻)　辛丑汾陽忠武王郭
子儀薨(薨呼/肱翻)子儀為上將擁彊兵程元振魚朝恩讒毁
百端詔書一紙徵之無不即日就道由是讒謗不行(事/並)
(見代宗紀/朝直遥翻)嘗遣使至田承嗣所承嗣西望拜之曰此膝
不屈於人若干年矣李靈曜據汴州作亂(事見二百二/十五卷代宗)
(大厯十一年使疏吏翻/嗣祥吏翻汴皮變翻)公私物過汴者皆留之惟子儀
物不敢近(近其/靳翻)遣兵衛送出境校中書令考凡二十四
月入俸錢二萬緡私産不在焉(校古效翻俸扶/用翻緡眉巾翻)府庫珍
貨山積家人三千人八子七壻皆為朝廷顯官(郭子儀/八子曜)
(晞旴□晤/曖曙映)諸孫數十人毎問安不能盡辨頷之而已僕
固懷恩李懷光渾瑊皆出麾下(渾户昆翻又户/本翻瑊古咸翻)雖貴為
王公常頥指役使趨走於前家人亦以僕𨽻視之天下
以其身為安危殆三十年(殆迎也將也郭子儀奮自朔/方是年肅宗至徳元載也至)
(建中二年而薨是年嵗在重光作噩自柔兆涒/灘至重光作噩二十六年耳故云殆三十年)功葢天
下而主不疑位極人臣而衆不疾窮奢極欲而人不非
之年八十五而終其將佐至大官為名臣者甚衆(將即/亮翻)
壬子以懷鄭河陽節度副使李艽為河陽懷州節度使
割東畿五縣𨽻焉(艽居包翻使疏吏翻東畿東都畿/也五縣河陽河清濟源温王屋)
北庭安西自吐蕃陷河隴隔絶不通(陷河隴見二百二/十三卷代宗廣徳)
(元年吐從/暾入聲)伊西北庭節度使李元忠四鎮留後郭昕帥
將士閉境拒守(昕許斤翻/帥讀曰率)數遣使奉表皆不達聲問絶
者十餘年至是遣使間道厯諸胡自囘紇中來(數所角/翻間古)
(莧/翻)上嘉之秋七月戊午朔加元忠北庭大都䕶賜爵
寧塞郡王(廓州寧/塞郡)以昕為安西大都䕶四鎮節度使賜
爵武威郡王(凉州武/威郡)將士皆遷七資元忠姓名朝廷所
賜也本姓曹名令忠昕子儀弟也　李希烈以久雨未
進軍上怪之盧把宻言於上曰希烈遷延以楊炎故也
(因炎諫用希/烈而間之)陛下何愛炎一日之名而墮大功(墮讀/曰隳)不
若暫免炎相以悦之事平復用無傷也(相息亮翻復扶/又翻又音如字)
上以為然庚申以炎為左僕射罷政事(射寅謝翻云考/異曰舊傳  初)
(炎之南來途經襄漢固勸梁崇義入朝崇義不能從己/懷反側尋又使其黨李舟奉使馳説崇義因而拒命遂)
(圖叛逆皆炎迫而成之至是徳宗欲假希烈兵勢以討/崇義炎又固言不可上不能平㑹徳宗嘗訪宰相羣臣)
(中可以大任者盧杞薦張鎰嚴郢而炎舉崔昭趙惠伯/上以炎論議疎闊遂罷炎相建中實録曰炎與盧把同)
(執大政把形神詭陋夙為人所褻而炎氣岸高峻罕防/細故方病飲食無節或為糜餐别食閤中毎登堂㑹食)
(辭不能偶䜛者乗之謂把曰楊公鄙公不欲同食把銜/之舊制中書舍人分署尚書六曹以平奏報中廢其職)
(杞議復之以䟽其煩炎不可杞曰把不才幸措足于斯/亦當有運用以荅天造寧常拳杞之手乎因宻啟中書)
(主書有過局者有詔逐之炎怒曰中書吾局也政之不/修吾自理之設不理當共議何隂訴而越官邪因不相)
(平時淮西節度使李希烈寵任方盛上欲以之平襄陽/炎以為不可上曰卿勿復言遂以希烈統之時夏潦方)
(壯澶漫數百里故希烈軍久不得發㑹炎病請急累日/把啟免炎相以悦之上以為然使中官朱如玉就第先)
(諭㫖翌日遷左僕射謁謝之日恩㫖甚渥把大懼按/沈既濟為炎所引故建中實録言炎罷相與徳宗實)
(録頗異今取其可信者書之然舊傳云/梁崇義之反炎迫而成之亦近誣也)以前永平節
度使張鎰為中書侍郎同平章事鎰齊丘之子也(使疎/吏翻)
(鎰弋質翻張齊丘𤣥/宗時為朔方節度使)以朔方節度使崔寧為右僕射(射/寅)
(謝/翻)　丙子贈故伊州刺史袁光庭工部尚書光庭天寶
末為伊州刺史吐蕃陷河隴光庭堅守累年吐蕃百方
誘之不下(伊州治伊吾縣漢伊吾盧地尚/辰羊翻吐從暾入聲誘音酉)糧竭兵盡城
且陷光庭先殺妻子然後自焚郭昕使至朝廷始知之
(昕許斤翻/朝直遥翻)故贈官　辛巳以邠寧節度使李懷光兼朔
方節度使(邠卑/旻翻)　癸未河東節度使馬燧昭義節度使
李抱眞神䇿先鋒都知兵馬使李晟大破田悦於臨洺
時悦攻臨洺累月不㧞城中食且盡府庫竭士卒多死
傷張伾飾其愛女使出拜將士曰諸君守戰甚苦伾家
無它物請鬻此女為將士一日之費衆皆哭曰願盡死
力不敢言賞李抱眞告急於朝(朝直/遥翻)詔馬燧將歩騎二
萬與抱眞討悦又遣李晟將神䇿兵與之俱又詔幽州
留後朱滔討惟岳(李惟/岳也)燧等軍未出險先遣使持書諭
悦為好語悦謂燧畏之不設備燧與抱眞合兵八萬東
下壺闗(下考異曰舊田悦傳云七月三日師自壺闗東/  收賊盧家砦燧傳云十一月師次邯鄲恐悮)
(今從悦傳/燕南記)軍于邯鄲擊悦支軍破之悦方急攻臨洺分
李惟岳兵五千助楊朝光明日燧等進攻朝光柵悦將
萬餘人救之燧命大將李自良等禦之於䨇岡(䨇岡在/邯鄲西)
(北臨洺之西/亦名盧家疃)令之曰悦得過必斬爾自良等力戰悦軍
却燧推火車焚朝光柵(推吐雷翻/車尺遮翻)斬朝光獲首虜五千
餘級居五日燧等進軍至臨洺悦悉衆力戰凢百餘合
悦兵大敗斬首萬餘級(諸考異曰舊李晟傳戰于臨洺/  軍皆却晟引兵度洺水乘水)
(而濟横擊悦軍王師復振擊悦大破之據此則是臨洺/戰在冬也與馬燧傳十一月師次邯鄲相應實録十二)
(月庚寅馬燧加左僕射又云先是悦遣將康愔領兵圍/邢州楊光朝圍臨洺燧與抱眞及神䇿將李晟合勢救)
(之大敗賊於䨇岡斬楊朝光禽其大將盧子昌乗勝進/軍又破悦於臨洺故燧等加官按實録此戰無月日但)
(於馬燧加官時言之今據燧傳先敗悦於䨇岡斬楊朝/光居五日乃進至臨洺即實録此月癸未衆軍破悦於)
(臨洺也實録在此年冬與此相違燕南記亦云七月燧/與抱眞兵八萬自潞府東下壺闗先收邯鄲盧家砦朝)
(光戰死臨洺城又大破悦悦退走在李正已死前與實/録此月相應臨洺之戰疑諸軍已集燧等若未至張伾)
(必不能獨破悦軍新本紀十一月丁丑馬燧及田悦戰/于䨇岡敗之不知此日何出亦與諸書相違今止從七)
(月/)悦引兵夜遁邢州圍亦解(是年五月悦使其將康愔/圍邢州悦敗走而圍亦解)
時平盧節度使李正己巳薨子納祕之擅領軍務悦求
救於納及李惟岳納遣大將衛俊將兵萬人惟岳遣兵
三千人救之悦收合散卒得二萬餘人軍于洹水淄青
軍其東成徳軍其西首尾相應馬燧帥諸軍進屯鄴(洹/于)
(原翻帥讀曰率洹水縣屬魏州本漢内黄地後周/武帝置洹水縣因水而名淄莊持翻鄴縣屬相州)奏求
河陽兵自助詔河陽節度使李艽將兵㑹之(艽居/包翻)　八
月李納始𤼵䘮奏請襲父位上不許　梁崇義𤼵兵攻
江陵至四望(今隨州随縣之東有四望/山其山最高四望皆可見)大敗而歸乃收
兵襄鄧李希烈引軍循漢而上(上時/掌翻)與諸道兵㑹崇義
遣其將翟暉杜少誠逆戰於蠻水希烈大破之追至踈
口又破之(將即亮翻翟萇伯翻少始照翻水經漢水自/襄陽東流又屈而西南流又東南流逕黎丘)
(故城西又南與疎水合踈水出中廬縣西南東流至邙/縣北界東入漢水謂之踈口漢水又南過宜城東夷水)
(出自房陵縣東流注之桓/温以其父名彛改曰蠻水)二將請降希烈使將其衆先
入襄陽慰諭軍民(將即亮翻降户江翻使/將同上音又音如字)崇義閉城拒
守守者開門爭出不可禁崇義與妻赴井死傳首京師
　范陽節度使朱滔將討李惟岳軍于莫州張孝忠將
精兵八千守易州(范陽節度使治幽州莫州在幽州南/二百八十里易州成徳廵屬在幽州)
(西二百一/十四里)滔遣判官蔡雄説張孝忠曰(説式/芮翻)惟岳乳臭
兒敢拒朝命今昭義河東軍已破田悦淮寧李僕射克
襄陽計河南諸軍朝夕北向恒魏之亡可佇立而須也
使君誠能首舉易州以歸朝廷則破惟岳之功自使君
始此轉禍為福之䇿也(朝直遥翻射寅謝翻/恒户登翻使疎吏翻)孝忠然之
遣牙官程華詣滔遣録事叅軍董稹奉表詣闕(稹章/忍翻)滔
又上表薦之(上時/掌翻)上悦九月辛酉以孝忠為成徳節度
使命惟岳䕶䘮歸朝惟岳不從孝忠徳滔為子茂和娶
滔女(為于/偽翻)深相結　壬戌加李希烈同平章事　初李
希烈請討梁崇義上對朝士亟稱其忠(亟去/吏翻)黜陟使李
承自淮西還(還從宣翻/又音如字)言於上曰希烈必立㣲功但恐
有功之後偃蹇不臣更煩朝廷用兵耳上不以為然希
烈既得襄陽遂據之為已有上乃思承言時承為河中
尹甲子以承為山南東道節度使上欲以禁兵送上(上/時)
(掌/翻)承請單騎赴鎮至襄陽希烈寘之外館迫脅萬方承
誓死不屈希烈乃大掠闔境所有而去承治之朞年軍
府稍完(騎竒寄翻闔户/臘翻治直之翻)希烈留牙將於襄州守其所掠
財由是數有使者往來(將即亮翻/數所角翻)承亦遣其腹心臧叔
雅往來許蔡(李希烈既自襄陽還蔡州尋徙鎮許州故/李承隂遣人至許蔡結其諸將以圖之)
厚結希烈腹心周曾等與之隂圖希烈(為周曾等圖希/烈不克而死張)
(本/)　初蕭嵩家廟臨曲江𤣥宗以娱遊之地非神靈所
宅命徙之楊炎為相惡京兆尹嚴郢(相息亮翻/惡烏路翻)左遷大
理卿盧把欲陷炎引郢為御史大夫先是炎將營家廟
(先悉/薦翻)有宅在東都慿河南尹趙惠伯賣之惠伯買以為
官廨郢按之以為有羨利(羨于/線翻)把召大理正田晉議法
(唐志大理正從五品下掌議獄正/科條凡丞斷罪不當則以法正之)晉以為律監臨官市
買有羨利以乞取論當奪官把怒(監古銜/翻下同)貶晉衡州司
馬(衡州京師東南三千四百三/里田晉自朝士貶衡州司馬)更召它吏議法(更工/衡翻)以
為監主自盜罪當絞炎廟正直蕭嵩廟地把因譛炎云
兹地有王氣(王于/况翻)故𤣥宗令嵩徙之炎有異志故於其
地建廟冬十月乙未炎自左僕射貶崖州司馬(令力丁/翻射寅)
(謝翻舊志崖州至京/師七千四百六十里)未至崖州百里縊殺之惠伯自河
中尹貶費州多田尉(費州漢牂柯郡隋黔安郡涪川縣/地貞觀四年分思州之涪川扶陽)
(二縣置費州多田縣武徳四年務州刺史奏置以土地/稍平墾田盈畛故以多田為名貞觀四年改費州為思)
(州乾元元年復為費州京師南四千七百里至東都/四千九百里因州界費水為名河中尹當作河南尹)尋
亦殺之　辛巳册太子妃蕭氏　癸卯祫太廟先是太
祖既正東向之位獻懿二祖皆藏西夾室不饗至是復
奉獻祖東嚮而饗之(先悉薦翻復扶又翻獻祖宣皇帝/熈太祖之祖也懿祖光皇帝天賜)
(太祖之父也太祖景皇帝虎始封於唐者也唐初饗四/廟宣光二帝太祖世祖也貞觀九年祔高祖於太廟朱)
(子奢請凖禮立七廟三昭三穆各置神主太祖依晉宋/已來故事虛其位待遞遷方處之東向位於始是祔𢎞)
(農府君重耳及高祖為六室虛太祖之位而行禘祫至/二十三年太宗祔廟遷𢎞農府君乃藏于西夾室文明)
(元年高宗祔廟始遷宣皇帝于西夾室至開元十年𤣥/宗特立九廟於是追尊宣皇帝為獻祖復列於室光皇)
(帝為懿祖以備九室禘祫猶虛太祖之位祝文於三祖/不稱臣明全廟數而已至徳二載剋復後新作九室神)
(主遂不作𢎞農府君神主明禘祫不及故也至寳應二/年祔𤣥宗肅宗於廟遷獻懿二祖於西夾室始以太祖)
(當東向位至是年將祫饗禮儀使顔眞卿奏合出獻懿/二祖行事其布位次第及東向之位請凖東晉蔡謨議)
(為定遂以獻祖當東向懿祖於昭位南向/太祖於穆位北向左昭右穆陳列行事)　徐州刺史
李洧正已之從父兄也李納冦宋州彭城令太原白季
庚説洧舉州歸國(洧于軌翻從才/用翻説式芮翻)洧從之遣攝廵官崔
程奉表詣闕且使口奏并白宰相以徐州不能獨抗納
乞領徐海沂三州觀察使况海沂二州今皆為納有洧
與刺史王渉馬萬通素有約(使疎吏翻録考異曰此據/舊傳也實  萬通以宻州)
(降盖自/沂移宻)茍得朝廷詔書必能成功程自外來(言自外/方來)以
為宰相一也先白張鎰鎰以告盧把把怒其不先白己
不從其請(相息亮翻/鎰戊質翻)戊申加洧御史大夫充招諭使
十一月戊午以永樂公主適檢校比部郎中田華上不
欲違先志故也(永樂公主許降田華見二百二/十五卷代宗大厯九年樂音洛)　蜀王
傀更名遂(傀苦猥翻/更工衡翻)　辛酉宣武節度使劉洽神䇿都
知兵馬使曲環滑州刺史襄平李澄朔方大將唐朝臣
大破淄青魏博之兵於徐州(按新書李澄傳澄遼東襄/平人唐自高宗世遼東之)
(地已弃而不有李澄時以本貫在/遼東襄平耳朝直遥翻淄莊持翻)先是李納遣其將王
温㑹魏博將信都崇慶(先悉薦翻將即/亮翻信都複姓)共攻徐州李洧
遣牙官温人王智興詣闕告急(温古縣唐初屬懷州/顯慶二年度屬洺州)智
興善走不五日而至(舊志徐州京師東/二千六百四里)上為之𤼵朔方
兵五千人(為于/偽翻)以朝臣將之(朝直遥翻將即/亮翻又音如字)與洽環澄
共救之時朔方軍資裝不至旗服弊惡宣武人嗤之曰
乞子能破賊乎朝臣以其言激怒士卒且曰都統有令
(嗤丑之翻都統謂李勉也/統他綜翻俗音從上聲)先破賊營者營中物悉與之
士皆憤怒爭奮崇慶温攻彭城二旬不能下請益兵於納
納遣其將石隱金將萬人助之(金考異曰實録前作隱/  後作隱全今從其前)
與劉洽等相拒於七里溝日向暮洽引軍稍却朔方馬
軍使楊朝晟言於唐朝臣曰公以歩兵負山而陳以待
兩軍我以騎兵伏於山曲賊見懸軍勢孤必摶之我以
伏兵絶其腰必敗之(使疎吏翻晟成正翻陳讀/曰陣敗補邁翻騎竒寄翻)朝臣從
之崇慶等果將騎二千踰橋而西追擊官軍伏兵發横
擊之崇慶等兵中斷狼狽而返阻橋以拒官軍其兵有
爭橋不得渉水而度者朝晟指之曰彼可渉吾何為不
渉遂渉水擊據橋者皆走崇慶等兵大潰洽等乘之斬
首八千級溺死過半朔方軍盡得其輜重(溺奴狄翻/重直用翻)旗
服鮮華乃謂宣武人曰乞子之功孰與宋多(宋指宣武/兵也時以)
(宋亳為宣武軍劉洽自宋州/刺史為宣武節度使故云然)宣武人皆慙官軍乘勝逐
北至徐州城下魏博淄青軍解圍走江淮漕運始通(淄/莊)
(持翻漕/在到翻)　己巳詔削李惟岳官爵募所部降者赦而
賞之(降户/江翻)　甲申淮南節度使陳少遊遣兵擊海州其
刺史王渉以州降(海州李納廵屬使疏吏/翻少始照翻降户江翻)　十二月李
納密州刺史馬萬通乞降丁酉以為密州刺史(宋白曰/密州居)
(海得禹貢嵎夷之地春秋時為莒魯之地州理即魯之/諸城也漢為高密國晉立東莞郡後魏立膠州隋改曰)
(密州取境中/密水為名)　崔漢衡至吐蕃(崔漢衡使吐蕃見上卷/是年三月吐從暾入聲)
贊普以勑書稱貢獻及賜全以臣禮見處(處昌/吕翻)又雲州
之西當以賀蘭山為境(五代志靈武𢎞靜縣有賀蘭山/𢎞靜縣唐改為保靜雲州當作)
(靈州史/誤也)邀漢衡更請之丁未漢衡遣判官與吐蕃使者
入奏上為之改勑書(為于/偽翻)境土皆如其請(闗東河北方/用兵不暇與)
(吐蕃/較也)　加馬燧魏博招討使
三年春正月河陽節度使李艽引兵逼衛州田悦守將
任履虛詐降既而復叛(衛州治汲艽居包翻將即亮翻/任音壬降户江翻復扶又翻又)
(音如/字)　馬燧等諸軍屯于漳濵田悦遣其將王光進築
月城以守長橋(長橋在漳水上月城/兩頭抱河形如半月)諸軍不得度燧以
鐵鎖連車數百實以土囊塞其下流(乘䋲證翻塞悉則/翻按新書燧於長)
(橋下流以/土囊遏之)水淺諸軍渉度時軍中乏糧悦等深壁不戰
燧命諸軍持十日糧進屯倉口與悦夾洹水而軍(洹于/元翻)
(洹水與漳水分流/又在漳水之東)李抱眞李艽問曰糧少而深入何也
燧曰糧少則利速戰今三鎮連兵不戰(三鎮謂魏博淄/青成徳艽居包)
(翻少始/紹翻)欲以老我師我若分軍擊其左右悦必救之則
我腹背受敵戰必不利故進軍逼悦所謂攻其所必救
也(兵法有/是言)彼茍出戰必為諸君破之(為于/偽翻)乃為三橋逾
洹水日徃挑戰(挑徒/了翻)悦不出燧令諸軍夜半起食濳師
循洹水直趨魏州(令力正翻/趨逡喻翻)令曰賊至則止為陳(陳讀/曰陣)
(下結/陳同)留百騎擊鼓鳴角於營中仍抱薪持火俟諸軍畢
𤼵則止鼓角匿其旁俟悦軍畢度焚其橋軍行十里所
悦聞之帥淄青成徳歩騎四萬踰橋掩其後(騎竒寄翻/帥讀曰率)
乘風縱火鼓譟而進(譟則/竈翻)燧按兵不動先除其前草莽
百歩為戰場結陳以待之募勇士五千餘人為前列悦
軍至火止氣衰燧縱兵擊之悦軍大敗神䇿昭義河陽軍
小却(神䇿李晟軍昭義李/抱眞軍河陽李艽軍)見河東軍㨗還鬭又破之(還/從)
(宣翻又/音如字)追奔至三橋已焚(三橋即在/洹水上者)悦軍亂赴水溺死
不可勝紀斬首二萬餘級捕虜三千餘人尸相枕藉三
十餘里(勝音升枕職任翻藉慈夜翻水考異曰實録閏/月庚戌馬燧等破田悦於洹  按舊馬燧傳洹)
(水之戰李惟岳救兵與田悦兵猶連營相拒又燕南記/惟岳見悦在圍故謀歸順然則洹水戰在惟岳死前實)
(録誤也燕南記又曰燧與抱眞雖頻破悦聞李納助軍/到乃駐軍候勢晝必取之計去悦軍三十里下營夜坐)
(帳中使心手人濳領悦兵及小將等五千餘人立帳外/燧因矯與兵馬衙官已下高語曰昨日所以頻破田悦)
(兵馬者盖偶然之事本亦不料有此勝也看悦兵雖敗/其將健皆能死戰亦天下之强敵矣今更得李納兵助)
(其勢不小我雖頻利利則有鈍他日田悦更戰大將必/須審看便宜如悦直進不可當鋒耳悦帳外兵將往往)
(共聞燧語良久曰昨日陣上獲得田悦將健所由領過/既至燧大罵曰田悦小賊菽麥未分敢肆猖狂妄動兵)
(馬你有何所解與我相敵汝皆不自由被驅入陣又何/過也今矜汝放去兵等大歡呌拜謝而去其燧前後言)
(見悦悦召大將喜而謂曰馬燧放言懼我對人罵我此/可知矣吾再戰必㨗也又恃李納助軍新到乃引兵出)
(洹水又陳燧先伏兵要處佯不勝引退悦使兵盡出逐/燧燧引至伏兵處伏兵齊𤼵横截悦軍兩段與抱眞縱)
(兵擊之大破悦軍三/萬餘人今從馬燧傳)悦收餘兵千餘人走魏州(走音/奏)馬
燧與李抱眞不協頓兵平邑浮圖(據舊書田悦傳平邑/浮圖在魏州南浮圖)
(佛寺/也)悦夜至南郭(魏州南/郭也)大將李長春閉闗不内以俟
官軍久之天且明長春乃開門内之悦殺長春嬰城拒
守城中士卒不滿數千死者親戚號哭滿街(將即亮翻/號户刀翻)
悦憂懼乃持佩刀乘馬立府門外悉集軍民流涕言曰
悦不肖䝉淄青成徳二丈人保薦嗣守伯父業(淄青李/正已成)
(徳李寶臣田悦以丈人行事之伯/父田承嗣也淄莊持翻嗣祥吏翻)今二丈人即世其子
不得承襲悦不敢忘二丈人大恩不量其力(量音/良)輒拒
朝命䘮敗至此(朝直遥翻/䘮息浪翻)使士大夫肝腦塗地皆悦之
罪也悦有老母不能自殺願諸公以此刀斷悦首持出
城降馬僕射(斷音短下各斷同降户江翻/翻馬僕射謂馬燧射寅謝)自取富貴無為
與悦俱死也因從馬上自投地將士爭前抱持悦曰尚
書舉兵徇義非私己也一勝一負兵家之常某軰累世
受恩何忍聞此願奉尚書一戰不勝則以死繼之(尚辰/羊翻)
悦曰諸公不以悦䘮敗而弃之悦雖死敢忘厚恩於地
下乃與諸將各斷髮約為兄弟誓同生死悉出府庫所
有及歛富民之財得百餘萬以賞士卒衆心始定(田悦/善敗)
(不亡所謂/盗亦有道)復召貝州刺史邢曹俊使之整部伍繕守備
軍勢復振(悦不用邢曹俊見上卷上/年復扶又翻又音如字)李納軍於濮陽為
河南軍所逼奔還濮州(濮考異曰時濮州治鄄城别有/  陽縣按九域志濮陽縣東至)
(濮州九十里/濮博木翻)徴援兵於魏州田悦遣軍使符璘將三百
騎送之(使疏吏翻璘離珍翻/將即亮翻騎竒寄翻)璘父令竒謂璘曰吾老矣
厯觀安史輩叛亂者今皆安在田氏能久乎汝因此弃
逆從順是汝揚父名於後世也齧臂而别璘遂與其副李
瑶帥衆降於馬燧(齧魚結翻帥讀/曰率降户江翻)悦收族其家令竒慢
罵而死瑶父再春以博州降悦從兄昂以洺州降(從才/用翻)
(洺音/名)王光進以長橋降悦入城旬餘日馬燧等諸軍始
至城下攻之不克　丙寅李惟岳遣兵與孟祐守束鹿
(束鹿本鹿城縣安禄山反𤣥宗改縣為束鹿以厭之屬/深州九域志在州西四十五里宋白曰束鹿縣本漢西)
(梁縣地今縣南六十/里有西梁故城尚存)朱滔張孝忠攻㧞之進圍深州惟
岳憂懼掌書記邵眞復説惟岳密為表先遣弟惟簡入
朝(復扶又翻説式/芮翻朝直遥翻)然後誅諸將之不從命者身自入朝
使妻父冀州刺史鄭詵權知節度事以待朝命惟簡既
行孟祐知其謀密遣告田悦悦大怒使衙官扈岌往見
惟岳讓之曰尚書舉兵正為大夫求旌節耳(事始見上/卷二年岌)
(魚及翻尚辰羊翻為于/偽翻下非為相為同)非為己也今大夫乃信邵眞之
言遣弟奉表悉以反逆之罪歸尚書自求雪身尚書何
負於大夫而至此邪(尚辰羊翻/邪音耶)若相為斬邵眞則相待
如初不然當與大夫絶矣判官畢華言於惟岳曰田尚書
以大夫之故陷身重圍(為于季翻/重直龍翻)大夫一旦負之不義
甚矣且魏博淄青兵彊食富足抗天下事未可知奈何
遽為二三之計乎惟岳素怯不能守前計乃引邵眞對
扈岌斬之(淄莊持翻/岌魚及翻)𤼵成徳兵萬人與孟祐俱圍束鹿
丙寅朱滔張孝忠與戰於束鹿城下惟岳大敗燒營而
遁(曰考異曰實録及舊惟岳傳止言惟岳一敗按滔傳/  滔與孝忠征之大破惟岳於束鹿滔命偏師守束)
(鹿進圍深州惟岳乃統萬餘衆及田悦援兵圍束鹿惟/岳將王武俊以騎三千方陳横進滔繢帛為狻猊象使)
(猛士百人蒙之鼓譟奮馳賊馬驚亂隨擊大破之惟岳/焚營而遁據此則是惟岳再敗也燕南記孟祐先敗惟)
(岳又敗與滔傳/相應今從之)兵馬使王武俊為左右所構惟岳疑之
惜其才未忍除也束鹿之戰使武俊為前鋒私自謀曰
我破朱滔則惟岳軍勢大振歸殺我必矣故戰不甚力
而敗朱滔欲乘勝攻恒州(使疏吏翻/恒户登翻)張孝忠引軍西北
軍于義豐(義豐縣/屬定州)滔大驚孝忠將佐皆怪之孝忠曰
恒州宿將尚多未易可輕(將即亮翻/易以豉翻)迫之則并力死鬭
緩之則自相圖諸君第觀之吾軍義豐坐待惟岳之殄
滅耳且朱司徒言大而識淺可與共始難與共終也(朱/滔)
(後卒如張/孝忠所料)於是滔亦屯束鹿不敢進惟岳將康日知以
趙州歸國惟岳益疑王武俊武俊甚懼或謂惟岳曰先
相公委腹心於武俊(先相公謂李寶/臣相息亮翻)使之輔佐大夫又有
骨肉之親(謂武俊子士/真壻於李氏)武俊勇冠三軍今危難之際復
加猜阻若無武俊欲使誰為大夫却敵乎(冠古玩翻難/乃旦翻復扶)
(又翻為/于偽翻)惟岳以為然乃使歩軍使衛常寧與武俊共擊
趙州又使王士眞將兵宿府中以自衛(將即亮翻/又音如字)　癸
未蜀王遂更名遡(更工/衡翻)　淮南節度使陳少遊㧞海宻
二州李納復攻陷之(使疏吏翻少始照翻復扶/又翻又音如字下不復同)　王武
俊既出恒州謂衛常寧曰武俊今幸出虎口不復歸矣
當北歸張尚書(恒户登翻尚辰羊翻/張尚書謂張孝忠也)常寧曰大夫暗弱
信任左右觀其勢終為朱滔所滅今天子有詔得大夫
首者以其官爵與之中丞素為衆所服與其出亡曷
若倒戈以取大夫轉禍為福特反掌耳事茍不㨗歸張
尚書未晚也武俊深以為然㑹惟岳使要籍謝遵至
趙州城下(要籍官亦唐時節度衙前之職中宗景雲二/年解琬為朔方大總管分遣隨軍要籍官河)
(陽丞張冠宗肥鄉令韋景駿普安令于處忠校料三城/兵募則唐邊鎭有要籍官尚矣又據新書忠義傳朱泚)
(統幽州行營為涇原鳯翔節度使詔蔡廷玉以大理少/卿為司馬朱體㣲為要籍則要籍乃節度使之腹心也)
(朱滔王武俊之相王/改要籍官曰丞令)武俊引遵同謀取惟岳遵還密告
王士眞閏月甲辰武俊常寧自趙州引兵還襲惟岳
(還從宣翻/又音如字)遵與士眞矯惟岳命啟城門納之黎明武俊
帥數百騎突入府門(帥讀曰率/騎竒寄翻)士眞應之於内殺十餘
人武俊令曰大夫叛逆將士歸順敢違拒者族衆莫敢
動遂執惟岳收鄭詵畢華王它奴等皆殺之(令力定翻/將即亮翻)
(詵踈/臻翻)武俊以惟岳舊使之子(李寳臣已死故曰/舊使使疏吏翻)欲生送
之長安常寧曰彼見天子將復以叛逆之罪歸咎於中
丞(復扶又翻下復𣙜同又/音如字中丞謂王武俊)乃縊殺之(縊於賜翻/又於計翻)傳首京
師(卒如谷從政之言代宗廣徳元年李/寶臣帥成徳凡二世十九年而滅)深州刺史楊榮
國惟岳姊夫也降於朱滔滔使復其位(姊蔣兕翻/降户江翻)　復
𣙜天下酒惟西京不𣙜(罷𣙜酒見二百二十五卷大/厯十四年七月𣙜古岳翻)
二月戊午李惟岳所署定州刺史楊政義降時河北略
定惟魏州未下河南諸軍攻李納於濮州(濮博木翻濮/州治鄄城縣)
納勢日蹙朝廷謂天下不日可平甲子以張孝忠為易
定滄三州節度使(朝直遥翻/使踈吏翻)王武俊為恒冀都團練觀
察使康日知為深趙都團練觀察使以徳棣二州𨽻朱
滔令還鎭滔固請深州不許由是怨望留屯深州(朱滔/討李)
(惟岳再戰再勝及𤓰分成徳廵屬以賞降將尺寸之地/滔不預焉又欲使之取徳棣此左氏所以知桓王之失)
(鄭/也)王武俊素輕張孝忠自以手誅李惟岳功在康日知
上而孝忠為節度使已與康日知俱為都團練使又失
趙定二州亦不悦又詔以糧三千石給朱滔馬五百匹
給馬燧武俊以為朝廷不欲使故人為節度使(王武俊/恒州舊)
(將故/云然)魏博既下必取恒冀故分其糧馬以弱之疑未肯
奉詔田悦聞之遣判官王侑許士則間道至深州説朱
滔曰司徒奉詔討李惟岳旬朔之間㧞束鹿下深州惟
岳勢䠞(間古莧翻説式芮翻下/説王人説同䠞與蹙同)故王大夫因司徒勝勢
得以梟惟岳之首此皆司徒之功也又天子明下詔書
(梟堅堯翻/下遐嫁翻)令司徒得惟岳城邑皆𨽻本鎮今乃割深州
以與日知是自弃其信也且今上志欲掃清河朔不使
藩鎮承襲將悉以文臣代武臣魏亡則燕趙為之次矣
(令力丁翻/燕因䖍翻)若魏存則燕趙無患然則司徒果有意矜魏
博之危而救之非徒得存亡繼絶之義亦子孫萬世之
利也(同舟遇風則胡越可使相救/是以善用兵者必先離其交)又許以貝州賂滔(貝/州)
(魏博/廵屬)滔素有異志聞之大喜即遣王侑歸報魏州使將
士知有外援各自堅又遣判官王郅(將即亮翻郅考異/曰舊傳王  作王)
(郢今從/燕南記)與許士則俱詣恒州説王武俊曰大夫出萬死
之計誅逆首㧞亂根(謂誅李/惟岳也)康日知不出趙州豈得與
大夫同日論功而朝廷褒賞略同誰不為大夫憤邑者
(朝直遥翻/為于偽翻)今又聞有詔支糧馬與鄰道朝廷之意盖以
大夫善戰恐為後患先欲貧弱軍府俟平魏之日使馬
僕射北首(射寅謝翻馬僕射謂馬/燧時攻魏州首式又翻)朱司徒南向共相滅
耳朱司徒亦不敢自保使郅等效愚計欲與大夫共救
田尚書而存之(尚辰羊翻田悦拒命宜削官而當/時猶稱其朝銜可以見朝命之重)大夫
自留糧馬以供軍朱司徒不欲以深州與康日知願以
與大夫請早定刺史以守之三鎮連兵(此三鎮謂范/陽恒冀魏博)若
耳目手足之相救則它日永無患矣武俊亦喜許諾(利/害)
(同故説/之易入)即遣判官王巨源使於滔(使疏/吏翻)且令知深州事
(令力/丁翻)相與刻日舉兵南向滔又遣人説張孝忠孝忠不
從(説武/芮翻)　宣武節度使劉洽攻李納於濮州克其外城
納於城上涕泣求自新李勉又遣人説之癸卯納遣其
判官房説以其母弟經及子成務入見(説式芮翻見賢/遍翻房説讀曰)
(悦通鑑本文作癸卯然自上文二月戊午推至/下文三月乙未其間不容有癸卯當作己卯)㑹中使
宋鳯朝稱納勢窮蹙不可捨上乃囚説等於禁中納遂
歸鄆州復與田悦等合(使疏吏翻朝直遥翻鄆音/運復扶又翻又音如字)朝廷
以納勢未衰三月乙未始以徐州刺史李洧兼徐海沂
都團練觀察使海沂已為納所據洧竟無所得(洧于軌/翻史言)
(帝鋭意削平藩鎮而不/能應機撫接以自遺患)李納之初反也其所署徳州刺
史李西華備守甚嚴都虞候李士眞密毁西華於納納
召西華還府以士眞代之士眞又以詐召棣州刺史李
長卿長卿過徳州士眞劫之與同歸國夏四月戊午以
士眞長卿為二州刺史(徳州治安徳縣棣州治厭次縣/本皆淄青廵屬今皆歸國棣大)
(計翻長知丈翻觀考異曰燕南記云授/士眞徳棣兩州  察團練使今從實録)士眞求援於朱
滔滔已有異志遣大將李濟時將三千人聲言助士眞
守徳州且召士眞詣深州議軍事至則留之使濟時
領州事(將即亮翻時將音同上又音如字徳宗以徳棣/與朱滔滔卒以詐力得之不知又以為王武俊)
(之資/也)　庚申吐蕃歸曏日所俘掠兵民八百人(自吐蕃/陷河隴)
(入京師俘掠唐人可以數計邪徳宗先歸所俘者以懷/之其歸向日所俘者八百人而已狼子野心姑以此報)
(塞中國其志果如何哉觀異日平/凉劫盟之事可見也吐從暾入聲)　上遣中使𤼵盧龍
恒冀易定兵萬人(盧龍朱滔恒冀王武俊易定/張孝忠使疎吏翻恒户登翻)詣魏州
討田悦王武俊不受詔執使者送朱滔滔言於衆曰將
士有功者吾奏求官勲皆不遂(將即亮翻唐制/官有品勲有級)今欲與
君敕裝(敕與飭同/飭治也)共趨魏州(趨逡/諭翻)擊破馬燧以取温飽
何如皆不應三問乃曰幽州之人自安史之反從而南
者無一人得還今其遺人痛入骨髓(還從宣翻又音/如字髓息委翻)况
太尉司徒皆受國寵榮(太尉謂/滔兄泚)將士亦各䝉官勲誠且
願保目前不敢復有僥冀(復扶又翻/下俊復同)滔黙然而罷乃誅
大將數十人厚撫循其士卒康日知聞其謀以告馬燧
燧以聞上以魏州未下王武俊復叛力未能制滔壬戌
賜滔爵通義郡王冀以安之(眉州通/義郡)滔反謀益甚分兵
營於趙州以逼康日知(將即亮翻又音如/字趙州治平棘縣)以深州授王
巨源(朱滔如前約/以結王武俊)武俊以其子士眞為恒冀深三州留
後將兵圍趙州(恒户登翻將即/亮翻又音如字)涿州刺史劉怦(代宗大/厯四年)
(朱希彩表分幽州之范陽歸義固安置涿州治范/陽縣距幽州一百二十里涿竹角翻怦普耕翻)聞滔
欲救田悦以書諫之曰今昌平故里朝廷改為太尉鄉
司徒里此亦丈夫不朽之名也(朝直遥翻朱泚朱滔本/昌平人朝廷以其官名)
(其鄉里以寵/其兄弟之功)但以忠順自持則事無不濟竊思近日務
大樂戰(樂音/洛)不顧成敗而家滅身屠者安史是也怦忝密
親黙而無告是負重知惟司徒圖之無貽後悔滔雖不
用其言亦嘉其盡忠卒無疑貳滔將起兵恐張孝忠為
後患復遣牙官蔡雄徃説之孝忠曰昔者司徒𤼵幽州
遣人語孝忠曰(卒子恤翻復扶又翻説式/芮翻下解説同語牛倨翻)李惟岳負恩
為逆謂孝忠歸國即為忠臣孝忠性直用司徒之教今
既為忠臣矣不復助逆也(復扶又翻/又音如字)且孝忠與武俊皆
出夷落(張孝忠本奚乞失活種/王武俊出契丹怒皆部)深知其心最喜飜覆(喜/許)
(既/翻)司徒勿忘鄙言它日必相念矣(其後滔武俊交惡/果如孝忠之言)雄
復欲以巧辭説之(復扶又翻/下復以同)孝忠怒欲執送京師雄懼
逃歸滔乃使劉怦將兵屯要害以備之(怦普耕翻將即/亮翻又音如字)
(下文滔/將同)孝忠完城礪兵獨居彊冦之間莫之能屈滔將
歩騎二萬五千𤼵深州至束鹿詰旦將行(騎竒寄翻/詰起吉翻)吹
角未畢士卒忽大亂喧譟曰天子令司徒歸幽州奈何
違勑南救田悦(譟則竈翻令力/丁翻下㫖令同)滔大懼走入驛後堂避
匿蔡雄與兵馬使宗頊等矯謂士卒曰汝軰勿喧聽司
徒傳令衆稍止(使疏吏翻頊吁/玉翻令力定翻)雄又曰司徒將𤼵范陽
恩㫖令得李惟岳州縣即有之司徒以幽州少絲纊故
與汝曹竭力血戰以取深州冀得其絲纊以寛汝曹賦
率(少詩沼翻纊苦謗翻細/綿也賦率猶言賦歛也)不意國家無信復以深州與
康日知又朝廷以汝曹有功賜絹人十匹至魏州西境
盡為馬僕射所奪(復扶又翻又音如字朝直/遥翻下各還同射寅謝翻)司徒但處
范陽富貴足矣今兹南行乃為汝曹非自為也(處昌吕/翻為于)
(偽翻下行/為不為同)汝曹不欲南行任自歸北何用喧悖(悖蒲昩/翻又蒲)
(没/翻)乖失軍禮衆聞言不知所為乃曰敕使何得不為軍
士守䕶賞物遂入敕使院擘裂殺之(軍中别置館舍以/居敕使謂之敕使)
(院使䟽/吏翻)又呼曰雖知司徒此行為士卒終不如且奉詔
歸鎮(呼火/故翻)雄曰然則汝曹各還部伍詰朝復往深州休
息數日相與歸鎮耳衆然後定滔即引軍還深州密令
諸將訪察唱率為亂者得二百餘人悉斬之(詰去吉翻/復音如字)
(令力丁翻/將即亮翻)餘衆股栗乃復引軍而南衆莫敢前却(呼火/故翻)
(復扶又翻又音如字觀田庭玠之諫田悦谷從政邵眞/之諫李惟岳范陽之兵不肯從朱滔南救魏州河朔三)
(鎮之人豈皆好亂哉/上之人御失其道耳)進取寧晉(寧晉縣屬趙州本癭陶/縣天寶元年更名也九)
(域志云在趙州/南四十一里)留屯以待王武俊武俊將歩騎萬五千
取元氏(元氏縣漢為常山郡治後魏屬趙/郡唐屬趙州將即亮翻又音如字)東趣寧晉(趣/七)
(喻翻宋白曰寧晉漢楊氏縣也後漢為癭陶矦國後魏/為癭陶縣唐天寶元年改寧晉縣九域志寧晉縣在趙)
(州東南四/十一里)武俊之始誅李惟岳也遣判官孟華入見(見/賢)
(遍/翻)華性忠直有才略應對慷慨上悦以為恒冀團練副
使(慷苦廣翻/恒户登翻)㑹武俊與朱滔有異謀上遽遣華歸諭㫖
華至武俊已出師華諫曰聖意於大夫甚厚茍盡忠義
何患官爵之不崇土地之不廣不日天子必移康中丞
於它鎮(康中丞謂/康日知)深趙終為大夫之有何苦遽自同於
逆亂乎異日無成悔之何及華曏在李寶臣幕府以直
道已為同列所忌至是為副使同列尤疾之言於武俊
曰華以軍中隂事奏天子請為内應故得超遷是將覆
大夫之車大夫宜備之武俊以其舊人不忍殺奪職使
歸私第田悦恃援兵將至遣其將康愔將萬餘人出城
西與馬燧等戰於御河上(將即亮翻愔於今翻愔將音/同上又音如字燧音遂御河)
(即隋煬帝所開永濟渠也開元二十八年魏州刺史盧/暉徙永濟渠自石灰窰引流至城西注魏橋以通江淮)
(之貨杜佑曰御河在魏州魏縣/煬帝引白溝水為永濟渠即此)大敗而還(還從宣翻又/音如字  考)
(異曰悦傳曰悦以救軍將至盡率其衆出戰于御河之/上大敗而還燧傳曰悦恃燕趙之援又出兵二萬背城)
(而陳燧復與諸軍/擊破之今從實録)　時兩河用兵月費百餘萬緍(緍眉/巾翻)
府庫不支數月太常博士韋都賔陳京建議以為貨利
所聚皆在富商請括富商錢出萬緍者借其餘以供軍
計天下不過借一二千商則數年之用足矣上從之甲子
詔借商人錢令度支條上(度徒洛翻/上時掌翻)判度支杜佑大索
長安中商賈所有貨意其不實輒加搒捶人不勝苦有
縊死者(索山客翻賈音古搒音彭捶止橤/翻勝音升縊於賜翻又於計翻)長安囂然如
被冦盗(囂五羔翻又許/驕翻被皮義翻)計所得纔八十餘萬緍又括僦
櫃質錢(民間以物質錢異時贖出於母錢之/外復還子錢謂之僦櫃僦即就翻)凢蓄積錢
帛粟麥者皆借四分之一封其櫃窖(蓄錢帛者以櫃積/粟麥者以窖窖古)
(教/翻)百姓為之罷市(為于/偽翻)相帥遮宰相馬自訴以千萬數
(帥讀/曰率)盧杞始慰諭之勢不可遏乃疾驅自他道歸計并
借商所得纔二百萬緍(奴考異曰實録借商統計田宅/  婢等估纔餘八萬貫今從舊)
(盧把傳把傳又曰杜佑計京師帑廩不支數月且得五/百萬貫可支半嵗用則兵濟矣於是户部侍郎判度支)
(趙贊與韋都賔等謀行括借約罷兵後以公錢還勑既/下京兆少尹韋貞督責頗峻長安尉薛萃荷校乘車搜)
(人財貨計富户田宅奴婢等估纔及八十八萬/貫又借僦櫃質錢共纔及二百萬貫今從實録)人已竭
矣京叔明之五世孫也(陳叔明陳宣帝/子封宜都王)　甲戌以昭義
節度副使磁州刺史盧𤣥卿為洺州刺史兼魏博招討
副使(使疏吏翻磁墻/之翻洺音名)初李抱眞為澤潞節度使馬燧領
河陽三城抱眞欲殺懷州刺史楊鉥鉥奔燧(鉥時/迄翻)燧納
之且奏其無罪抱眞怒及同討田悦數以事相恨望二
人怨隙遂深不復相見由是諸軍逗撓久無成功(數所/角翻)
(下上數同復扶又翻逗者逗/留不進勢屈為撓撓奴教翻)上數遣中使和解之(數所/角翻)
(使疏/吏翻)及王武俊逼趙州抱眞分麾下二千人戍邢州燧
大怒曰餘賊未除宜相與勠力乃分兵自守其地欲引
兵歸李晟説燧曰李尚書以邢趙連壤(九域志趙州南/至邢州界七十)
(四里自界首至邢州七十里晟/成正翻説式芮翻尚辰羊翻)分兵守之誠未有害今
公遽自引去衆謂公何燧悦乃單騎造抱眞壘(騎竒寄/翻造七)
(到/翻)相與釋憾結歡㑹洺州刺史田昻請入朝燧奏以洺
州𨽻抱眞(洺州自此遂屬昭義/洺音名朝直遥翻)請𤣥卿為刺史兼充招
討之副李晟軍先𨽻抱眞又請兼𨽻燧以示協和上皆
從之(晟成正翻/燧音遂)　盧龍節度行軍司馬蔡廷玉惡判
官鄭雲逵奏貶莫州參軍雲逵妻朱滔之女也滔復奏
為掌書記(惡烏路翻復扶/又翻又音如字)雲逵深搆廷玉於滔廷玉又
與檢校大理少卿朱體㣲言於泚曰(蔡廷玉朱體㣲皆/事朱泚者也校古)
(孝翻少/始照翻)滔在幽鎮事多專擅其性非長者不可以兵權
付之滔知之大怒數與泚書請殺二人者(長知丈翻/數所角翻)泚
不從由是兄弟頗有隙及滔拒命上欲歸罪於廷玉等
以悦滔甲子貶廷玉柳州司户體㣲萬州南浦尉(柳州/漢潭)
(州縣地唐置柳州以分野當桞星之下而名去京師水/陸相乘五千四百七十里萬州治南浦縣春秋䕫國之)
(地秦漢為朐䏰縣地後周置萬川郡唐置萬/州以郡為稱京師西南一千六百二十四里)　宣武節
度使劉洽攻李納之濮陽降其守將高彦昭(使疏吏翻/濮博木翻)
(降户江翻/將即亮翻)　朱滔遣人以蠟書置髻中遺朱泚(遺唯/季翻)欲
與同反馬燧獲之并使者送長安泚不之知上驛召泚
於鳯翔至以蠟書并使者示之泚惶恐頓首請罪上曰
相去千里初不同謀非卿之罪也因留之長安私第(大/厯)
(九年朱泚請入朝代宗為之築大第於京師事見二百/二十五卷  考異曰幸奉天録云上命還私第但絶朝)
(謁日給酒肉而已以内侍一/人監之今從實録及舊傳)賜名園腴田錦綵金銀甚
厚以安其意其幽州盧龍節度太尉中書令並如故(為/朱)
(泚失兵權乘/時逆上張本)上以幽州兵在鳯翔(幽州兵朱泚所將/以入朝防秋者)思
得重臣代之盧把忌張鎰忠直為上所重欲出之於外
已得專總朝政(鎰弋質翻/朝直遥翻)乃對曰朱泚名位素崇鳯翔
將校班秩已高非宰相信臣無以鎮撫臣請自行上俛
首未言(泚且禮翻又音此將即亮翻/校户教翻相息亮翻俛音免)杞又曰陛下必以
臣貌寢不為三軍所伏(貌不揚/曰寢)固惟陛下神算上乃顧
鎰曰才兼文武望重内外無以易卿鎰知為把所排而
無辭以免因再拜受命戊寅以鎰兼鳯翔尹隴右節度等
使(為張鎰為李楚/琳所殺張本)初盧把與御史大夫嚴郢共搆楊炎
趙惠伯之獄(事見上/二年)炎死把復忌郢(復扶/又翻)㑹蔡廷玉等
貶官殿中侍御史鄭詹誤遞文符至昭應送之廷玉等
行已至藍田召還而東(還從宣翻/又音如字)廷玉等以為執已送
朱滔至靈寶西赴河死(靈寶縣屬陜州古桃林地漢為/𢎞農縣開元末改為靈寶縣𢎞)
(農縣故城在今/縣西南二十里)上聞之駭異盧杞因奏朱泚必疑以為
詔㫖請遣三司使案詹(此謂遣兩省官及御史臺官為/三司使使案詹等獄使踈吏翻)
又言御史所為必禀大夫請并郢案之獄未具壬午杞
奏杖殺詹於京兆府貶郢費州刺史(費州治涪州江岸/因州界費水為名)
(舊志費州京師南四千七百里費扶未翻傳考/異曰舊盧把傳云貶郢驩州刺史今從舊)卒於貶
所(卒子/恤翻)上初即位崔祐甫為相務崇寛大故當時政聲
藹然以為有貞觀之風(相息亮翻/觀古玩翻)及盧把為相知上性
多忌因以疑似離間羣臣(間古/莧翻)始勸上以嚴刻御下中
外失望　淮南節度使陳少遊奏本道税錢毎千請增
二百(使疏吏翻少始照翻舊志淮南道督楊滁常潤和/宣歙七州此貞觀中之制也以今觀之唐中世以)
(後當統楊楚滁和濠廬夀光蘄黄申/安舒等州税錢謂田税及商税錢也)五月丙戌詔增它
道税錢皆如淮南又鹽毎斗價皆增百錢(鹽每斗價幾/何而頓增百)
(錢人誰/堪之)　朱滔王武俊自寧晉南救魏州(是年四月滔/武俊進屯寧)
(晉/)辛卯詔朔方節度使李懷光將朔方及神䇿歩騎萬
五千人東討田悦且拒滔等(將即亮翻又音/如字騎竒寄翻)滔行至宗
城掌書記鄭雲逵參謀田景仙弃滔來降(宗城縣屬魏/州漢廣宗縣)
(地降户/江翻)　丁酉加河東節度使馬燧同平章事　辛亥
置義武軍節度於定州以易定滄三州𨽻之(以命張/孝忠)
張光晟之殺突董也(事見上卷元/年晟成正翻)上欲遂絶回紇召册
可汗使源休還太原久之乃復遣休送突董及翳密施
大小梅録等四䘮還其國(紇下没翻可從刋入聲汗音/寒還從宣翻又音如字下同)
(復扶/又翻)可汗遣其宰相頡子斯迦等迎之頡子斯迦坐大
帳(新書回鶻傳作頡于迦相息/亮翻頡奚結翻迦求加翻)立休等於帳前雪中詰
以殺突董之狀欲殺者數四供待甚薄留五十餘日乃
得歸可汗使人謂之曰國人皆欲殺汝以償怨我意則
不然汝國已殺突董等我又殺汝如以血洗血汚益甚
耳(詰去吉翻/汚烏故翻)今吾以水洗血不亦善乎唐負我馬直百
八十萬匹當速歸之遣其散支將軍康赤心隨休入見
(見賢/遍翻)休竟不得見可汗而還(還從宣翻/又音如字)己邜至長安詔
以帛十萬匹金銀十萬両償其馬直休有口辯盧把恐
其見上得幸乘其未至先除光禄卿(為源休以賞薄怨/望從朱泚反張本)
　朱滔王武俊軍至魏州田悦具牛酒出迎魏人懽呼
動地(呼火/故翻)滔營於愜山是日李懷光軍亦至馬燧等盛
軍容迎之滔以為襲己遽出陳懷光勇而無謀欲乘其
營壘未就擊之燧請且休將士觀舋而動懷光曰彼營
壘既立將為後患此時不可失也遂擊滔於愜山之西
(魏氏土地記曰勃海高城縣東北五十里有篋山余按/此愜山當在魏州界近永濟渠陳讀曰陣燧音遂將即)
(亮翻舋許覲/翻愜詰叶翻)殺歩卒千餘人滔軍崩沮(沮在/吕翻)懷光按轡
觀之有喜色士卒爭入滔營取寶貨王武俊引二千騎
横衝懷光軍軍分為二滔引兵繼之官軍大敗蹙入永
濟渠溺死者不可勝數人相蹈藉其積如山水為之不
流(騎竒寄翻溺奴狄翻/勝音升為于偽翻)馬燧等各收軍保壘是夕滔等
堰永濟渠入王莽故河(酈道元曰漢溝洫志云河為中/國害尤甚故禹導河自積石厯)
(龍門釃二渠以引河一則漯川今河所流也一/則北瀆王莽時絶故世俗名是瀆為王莽河)絶官軍
糧道及歸路眀日水深三尺餘(深式/禁翻)馬燧懼遣使卑辭
謝滔求與諸節度歸本道奏天子請以河北事委五郎
處之(使疏吏翻朱滔第五故稱之/為五郎若尊之然處昌吕翻)滔欲許之王武俊以
為不可滔不從秋七月燧與諸軍渉水而西退保魏縣
以拒滔(九域志魏縣在魏/州城西三十五里)滔乃謝武俊武俊由是恨滔
後數日滔等亦引兵營魏縣東南與官軍隔水相拒(考/)
(異曰實録六月辛巳朱滔王武俊兵至魏州是日李懷/光之師亦至七月庚子馬燧等四節度兵退保魏縣又)
(曰田悦等築堰欲决御河水灌王莽故河以絶我糧道/燧令白懷光欲退軍懷光不可抱眞晟亦欲决死守之)
(賊築堰愈急勢迫㑹夜乃俱引退燕南記曰六月朱滔/武俊懷光俱至懷光即欲戰馬燧抱眞不得已從之七)
(月六日懷光等擊滔勝之尋為王武俊所敗其夜决河/水絶懷光等西歸之路明日水深三尺餘馬燧與朱滔)
(有外族之親呼滔為表侄使人説滔曰老夫不度氣力/與李相公等昨日先陳王大夫善戰海内所知也司徒)
(五郎與商議放老夫等却歸太原諸節度亦各歸本道/當為聞奏河北地任五郎收取滔見武俊戰勝私心忌)
(其勝已乃謂武俊曰大夫二兄破懷光等氣已沮䘮馬/司徒既屈服如此且放去漸圖未晩武俊曰豈有四五)
(節度兵逾十萬使打賊始經一陣被殺却五萬人將何/面目歸見天子今窮蹙詐求退去料不過到洺州界必)
(築壘相待悔難及也滔心明知其事竟絶水放燧等既/離魏府城下退行三十里遂連魏縣河列營相拒滔雖)
(慙謝武俊終有恨意又同進軍魏橋河東南去懷光營/五里移營在七月中旬也邠志曰三年夏詔懷光率邠)
(甲五千兼統諸軍東征六月師及魏郛戰焉陷燕人之/衆師入賊營收其寶貨馬公燧曰我二年困此賊彼旦)
(至而夕破之人其為我何乃稍抽戰卒以孤其勢田悦/曰馬太原妬功也朔方軍可襲矣乃使歩卒七百人負)
(刀而趨乘我失度擠之于河死者数百人皆精騎也馬/公遽命平射三百人爭橋以出我軍故歩軍不敗軍勢)
(大衂詔唐朝臣自河南引軍㑹之舊田悦傳曰王武俊/以二千騎横擊懷光陳滔軍繼踵而進禁軍大敗人相)
(蹈藉投尸于河二十里河水為之不流馬燧收軍保壘/是夜王武俊決河水入王莽故河欲隔官軍水已深三)
(尺糧餉路絶王師計無從出乃遣人告朱滔云云時武/俊戰勝滔心忌之即曰大夫二兄已敗官軍馬司徒卑)
(屈若此不宜迫人於險也武俊曰燧等連兵十萬皆是/國之名臣一戰而北貽國之耻不知此等何面目見天)
(子邪然吾不惜放還但不行五十里必反相拒按長厯六/月壬子朔七月壬午朔然則辛巳六月三十日庚子七)
(月十九日也滔與懷光至魏之日滔營壘猶未立懷光/即與之戰豈得至七月六日邪戰于愜山之夜武俊決)
(水明日燧等即退保魏縣豈得至十九日邪實録燕南/記所載日皆不可據也然實録多據奏到之日不知戰)
(與移營的在何日要之必在六七月之際故但記七月/退保魏縣耳朱滔與王武俊同舉兵志在破馬燧軍豈)
(有一戰纔勝遽忌武俊縦燧令去自貽後患邪直是滔/無逺識謂燧等不足畏得其卑辭而縱去邪又舊悦傳)
(云決河水若決黄河不須築堰決水經日不止三尺既/決之後不可復壅今從實録決御河水灌王莽河耳)
　李納求救於滔等滔遣魏博兵馬使信都承慶將兵
助之納攻宋州不克遣兵馬使李克信李欽遥戍濮陽
南華以拒劉洽(使疏吏翻將即亮翻又音如字濮博木/翻濮陽縣時屬濮州南華縣屬曹州漢)
(離狐/縣也)　甲辰以淮寧節度使李希烈兼平盧淄青兖鄆
登萊齊州節度使討李納又以河東節度使馬燧兼魏
博澶相節度使加朔方邠寧節度使李懷光同平章事
(前此改淮西節度為淮寧軍鄆音運燧/音遂澶時連翻相息亮翻邠卑旻翻)　神䇿行營招
討使李晟請以所將兵北解趙州之圍與張孝忠合勢
圖范陽上許之晟自魏州引兵北趨趙州(晟成正翻將/即亮翻又音)
(如字趨/逡諭翻)王士眞解圍去晟留趙州三日與孝忠合兵北
略恒州(恒户/登翻)　演州司馬李孟秋舉兵反(演州漢咸驩/縣之地唐武)
(徳初置驩州貞觀九年改曰演州十六年省改/咸驩為懷驩屬驩州廣徳二年分驩州復置)自稱安
南節度使安南都䕶輔良交討斬之(新書方鎮表乾元/元年升安南營内)
(經略使為安/南節度使)　八月丁未置汴東西水陸運兩税鹽鐵
使二人度支總其大要而已(汴皮變翻/度徒洛翻)　辛酉以涇原
留後姚令言為節度使　盧把惡太子太師顔眞卿欲
出之於外(惡烏/路翻)眞卿謂把曰先中丞傳首至平原(中丞/謂把)
(父奕也事見二百一/十七卷天寶十四載)眞卿以舌䑛面血(䑛直/氐翻)今相公忍
不相容乎把矍然起拜然恨之益甚　九月癸卯殿中
少監崔漢衡自吐蕃歸(去年崔漢/衡使吐蕃)贊普遣其臣區頰贊
隨漢衡入見(見賢/遍翻)　冬十月辛亥以湖南觀察使曹王
臯為江南西道節度使臯至洪州悉集將佐簡閲其才
得牙將伊慎王鍔等擢為大將引荆襄判官許孟容置
幕府慎兖州人孟容長安人也慎常從李希烈討梁崇
義希烈愛其才欲留之慎逃歸希烈聞臯用慎恐為己
患遺慎七屬甲(遺唯季翻周禮函人為甲犀甲七屬鄭/注云屬讀如灌注之注謂上旅下旅札)
(屬之數/凢七也)詐為復書墜之境上上聞之遣中使即軍中斬
慎臯為之論雪(臯為于/偽翻)未報㑹江賊三千餘衆入冦(江/賊)
(江中羣盗也自湖/口入冦江南西道)臯遣慎擊賊自贖慎擊破之斬首數
百級而還由是得免　盧杞秉政知上必更立相(相息/亮翻)
恐其分己權乘間薦吏部侍郎闗播儒厚可以鎮風俗
(間古/莧翻)丙辰以播為中書侍郎同平章事(傳考異曰舊播/  曰播為吏部)
(侍郎轉刑部尚書十月拜銀青光禄大夫中書侍郎同/中書門下平章事今實録自吏部侍郎為相與傳不同)
(疑傳誤明年罷相/乃改刑部尚書)政事皆决於杞播但斂袵無所可否
上嘗從容與宰相論事播意有所不可起立欲言把目
之而止還至中書杞謂播曰以足下端慤少言故相引
至此曏者奈何𤼵口欲言邪播自是不復敢言(從千容/翻少詩)
(沼翻復/扶又翻)　戊辰遣都官員外郎樊澤使于吐蕃告以結
盟之期　丙子肅王詳薨(詳皇/子也)　十一月己夘朔加淮
南節度使陳少遊同平章事　田悦徳朱滔之救與王
武俊議奉滔為主稱臣事之滔不可曰愜山之㨗皆大
夫二兄之力(二兄謂王武俊/也武俊第二)滔何敢獨居尊位於是幽州
判官李子千恒冀判官鄭濡等(牟考異曰舊傳作李子/  鄭儒今從燕南記)共
議請與鄆州李大夫為四國(鄆州李大夫/謂李納也)俱稱王而不
改年號如昔諸侯奉周家正朔築壇同盟有不如約者
衆共伐之不然豈可常為叛臣茫然無主用兵既無名
有功無官爵為賞使將吏何所依歸乎滔等皆以為然
滔乃自稱冀王田悦稱魏王王武俊稱趙王仍請李納
稱齊王是日滔等築壇於軍中告天而受之(考異曰實/録於十一)
(月末云是月朱滔僭稱大冀王燕南記云十月十一日/於下營處各築壇塲設儀注告天稽首稱名同日偽立)
(為王舊本紀朱滔王武俊傳皆云十一月/而無日惟田悦傳云十一月一日今從之)滔為盟主稱
孤武俊悦納稱寡人所居堂曰殿處分曰令(處昌吕翻/分扶問翻)
(令力/定翻)羣下上書曰牋妻曰妃長子曰世子各以其所治
州為府置留守兼元帥以軍政委之又置東西曹視中
書門下省左右内史視侍中中書令餘官皆倣天朝而
易其名武俊以孟華為司禮尚書華竟不受嘔血死(上/時)
(掌翻長知丈翻守式又翻帥所類翻司/禮尚書視天朝禮部尚書朝直遥翻)以兵馬使衛常
寧為内史監(彼所謂内史監當位于左/右内史之上使疏吏翻)委以軍事常寧
謀殺武俊武俊腰斬之武俊遣其將張終葵冦趙州康
日知擊斬之(將即/亮翻)李希烈帥所部三萬徙鎮許州遣所
親詣李納與謀共襲汴州(帥讀曰率汴皮變翻九域志/許州東至汴州二百一十五)
(里/)遣使告李勉云己兼領淄青欲假道之官勉為之治
橋具饌以待之(為于偽翻淄莊持翻治直/之翻饌雛戀翻又雛皖翻)而嚴為之備
希烈竟不至又宻與朱滔等交通納亦數遣遊兵度汴
以迎希烈(數所/角翻)由是東南轉輸者皆不敢由汴渠自蔡
水而上(蔡河古之琵琶溝在浚儀縣杜佑曰漢運路出/浚儀十里路入琵琶溝至陳州而合宋白曰建)
(中初杜佑改漕路自浚儀西十里路其南涯引流入琵/琶溝經蔡河至陳州合潁是秦漢故道自隋開汴河利)
(渉揚楚故官漕不復由此/道佑始開之上時掌翻)　十二月丁丑李希烈自稱
天下都元帥太尉建興王時朱滔等與官軍相拒累月
官軍有度支饋糧諸道益兵而滔與王武俊孤軍深入
專仰給於田悦(度徒洛翻/仰牛向翻)客主日益困弊(客謂滔武俊/之軍主謂田)
(悦/)聞李希烈軍勢甚盛頗怨望乃相與謀遣使詣許州
勸希烈稱帝希烈由是自稱天下都元帥(使疎吏翻/帥所類翻)
司天少監徐承嗣請更造建中正元厯從之(乾元元年/改太史局)
(為司天臺以令為監正三品少監正四品上掌察天文/稽厯數凡日月星辰風雲氣色之異率其屬占之肅宗)
(時韓潁損益大衍厯為至徳厯寶應元年代宗以至徳/厯不與天合詔司天臺官屬郭獻之等復用麟徳元紀)
(更立嵗差增損遲疾交㑹及五星差數以寫大衍術曰/五紀厯至是五紀厯氣朔加時稍後天推測星度與大)
(衍差率頗異乃詔承嗣等雜麟徳大衍之㫖治新/厯名建中正元厯少始照翻嗣祥吏翻更工衡翻)
　
　
　
　
　資治通鑑卷二百二十七
