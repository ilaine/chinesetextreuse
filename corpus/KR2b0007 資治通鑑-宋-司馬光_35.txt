
　資治通鑑卷三十四　　　宋　司馬光　撰
　　　　　　　　　　　　　　胡三省　音註
　漢紀二十六(起柔兆執徐盡著/雍敦牂凡三年)
　　孝哀皇帝中
建平二年春正月有星孛于牽牛(晋天文志牽牛六星/天之闗梁主犧牲事)
(孛蒲/内翻)　丁傅宗族驕奢皆嫉傅喜之恭儉又傅太后欲
求稱尊號與成帝母齊尊喜與孔光師丹共執以為不
可上重違大臣正議(師古曰/重難也)又内迫傅太后依違者連
嵗(如淳曰依違不决事之言也/余謂上二語即依違之意)傅太后大怒上不得已
先免師丹以感動喜(師丹免見/上卷上年)喜終不順朱博與孔鄉
矦傅晏連結共謀成尊號事數燕見(數所角翻/見賢遍翻)奏封事
毀短喜及孔光(毀短者譛毀/而言其短也)丁丑上遂䇿免喜以矦就
第御史大夫官既罷(成帝綏和元年罷御史大夫/置大司空事見三十二卷)議者
多以為古今異制漢自天子之號下至佐史皆不同扵
古(漢官至斗食佐史而止言漢承秦號/為皇帝下至百官稱號皆不與古同)而獨改三公職
事難分明無益扵治亂(治直/吏翻)扵是朱博奏言故事選郡
國守相髙第為中二千石(守式又翻/相息亮翻)選中二千石為御
史大夫任職者為丞相(言御史大夫能任/其職則進而為相)位次有序所
以尊聖徳重國相也今中二千石未更御史大夫而為
丞相(師古曰更經/也音工衡反)權輕非所以重國政也臣愚以為大
司空官可罷復置御史大夫遵奉舊制臣願盡力以御
史大夫為百僚率上從之夏四月戊午更拜博為御史
大夫又以丁太后兄陽安侯明為大司馬衛将軍置官
属大司馬冠號如故事(復綏和以前之/制也冠古玩翻)　傅太后又自
詔丞相御史大夫曰高武侯喜附下罔上與故大司空
丹同心背畔放命圯族(應劭曰謂放棄教令圯其/族類背蒲妹反圯皮美反)不宜
奉朝請(朝直遥反請才/性反又如字)其遣就國　丞相孔光自先帝
時議繼嗣有持異之隙又重忤傅太后指(持異事見三/十二卷成帝)
(綏和元年重忤傅太后指謂不使居北宮奏傅遷/持稱尊號之議也師古曰重音直用翻忤五故翻)　由是
傅氏在位者與朱博為表裏共毁譛光(表外也裏内也/傅氏譛之于内)
(朱博毁之/扵外也)乙亥䇿免光為庶人(師古曰漢舊儀云丞相/有他過使者奉䇿書即)
(時歩出府乗/棧車歸田里)以御史大夫朱博為丞相封陽鄉侯(恩澤/侯表)
(陽鄉侯國于山陽湖陵四考異曰公卿表四月乙未孔/光免朱博為丞相又曰  月戊午博為御史大夫乙亥)
(遷五行志五月乙亥朔博為丞相荀紀乙亥孔光免按/長厯是月丁巳朔無乙未十九日乙亥非朔也表志皆)
(有/誤)少府趙𤣥為御史大夫(成帝綏和元年趙𤣥自太子/太傅左遷今復進用皆丁傅)
(之意/也)臨延登受䇿(師古曰延入而登殿也漢書儀云丞/相御史大夫初拜皇帝延登親詔也)
有大聲如鐘鳴殿中郎吏陛者皆聞焉(師古曰陛者謂/執兵列扵陛側)
上以問黄門侍郎蜀郡揚雄(續漢志給事黄門侍郎六/百石掌侍従左右給事中)
(關通中外及諸王朝見扵殿上引王就坐揚雄解嘲所/謂官不過侍郎擢纔給事黄門者也揚雄自謂其先出)
(自有周伯僑者食采扵晋之揚/因氏焉不知伯僑周何别也)及李㝷尋對曰此洪範
所謂鼓妖者也師灋以為人君不聰為衆所惑空名得
進則有聲無形不知所從生(洪範五行傳曰聴之不聰/是謂不謀時則有鼓妖君)
(嚴猛而閉下臣戰栗而塞耳則妄聞/之氣發於音聲故有鼓妖妖扵驕翻)其傳曰嵗月日之
中則正卿受之今以四月日加辰巳有異是為中焉(以/一)
(嵗三分之則四月巳為嵗之中以/一日三分之則辰巳巳為日之中)正卿謂執政大臣也
宜退丞相御史以應天變然雖不退不出期年其人
自䝉其咎(師古曰期年十二月/也䝉猶被也期音基)揚雄亦以為鼓妖聴失
之象也朱博為人彊毅多權謀宜将不宜相(将即亮翻/相息亮翻)
恐有㓙惡亟疾之怒(師古曰亟急/也音居力翻)上不聴朱博既為丞
相上遂用其議下詔曰定陶共皇之號不宜復稱定陶
(復扶/又翻)尊共皇太后曰帝太太后稱永信宮共皇后曰帝
太后稱中安宮為共皇立寝廟扵京師(為于/偽翻)比宣帝父
悼皇考制度(宣帝既立八年有司言禮父為士子為天/子祭以天子悼園宜稱皇考立廟因園為)
(寝以時薦享焉然悼園在廣明之鄉長安東郭之外/也定陶其王葬定陶而立廟京師則非因園為寝矣)扵
是四太后各置少府太僕秩皆中二千石(傅太后丁太/后趙太后與)
(太皇太后/為四太后)傅太后既尊後尤驕與太皇太后語至謂之
嫗(嫗威/遇翻)時丁傅以一二年間暴興尤盛為公卿列侯者
甚衆然帝不甚假以權埶不如王氏在成帝世也　丞
相博御史大夫𤣥奏言前高昌侯宏首建尊號之議而
為關内侯師丹所劾奏免為庻人(事見上卷綏和/二年劾户槩翻)時天
子衰麤委政扵丹(師古曰言新有成帝之䘮斬衰麤服/故天子不親政事也衰音倉回翻)
丹不深惟褒廣尊號之義(惟思/也)而妄稱説抑貶尊號虧
損孝道不忠莫大焉陛下仁聖昭然定尊號宏以忠孝
復封髙昌侯丹惡逆暴著雖蒙赦令不宜有爵邑請免
為庶人奏可又奏新都侯莽前為大司馬不廣尊尊之
義抑貶尊號虧損孝道(事亦見上卷/綏和二年)當伏顯戮幸䝉赦
令不宜有爵土請免為庶人上曰以莽與皇太后有属
勿免遣就國及平阿侯仁臧匿趙昭儀親屬皆遣就國
(仁譚之子也/臧古藏字通)天下多寃王氏者(為下元壽二年王/莽復柄國張本)諫大
夫楊宣上封事言孝成皇帝深惟宗廟之重稱述陛下
至徳以承天序(天序謂帝王正統相𫝊之/次天所命也上時掌翻)聖䇿深逺㤙
徳至厚惟念先帝之意豈不欲以陛下自代奉承東宮
哉(師古曰言/供飬太后)太皇太后春秋七十數更憂傷(謂先罹元/帝之䘮而)
(後又哭成帝也數/所角翻更工衡翻)敕令親屬引領以避丁傅(師古曰引/領自引首)
(領而/退也)行道之人為之隕涕(為于/偽翻)况扵陛下登高逺望獨
不慙扵延陵乎(言王氏斥逐而丁傅貴寵若登高而/望成帝陵寝寧不有慙扵付託乎)帝
深感其言復封成都侯商中子邑為成都侯(綏和二年/商子况以)
(罪奪侯今以邑/紹封中讀曰仲)　朱博又奏言漢家故事置部刺史秩
卑而賞厚(漢刺史秩六百石耳居部九嵗舉為守相/秩二千石其有異材功效著者輙登擢)咸
勸功樂進(師古曰勸功自勸勉/而立功也樂音洛)前罷刺史更置州牧(事/見)
(三十二卷成帝綏/和元年更工衡翻)秩眞二千石位次九卿九卿缺以高
第補其中材則茍自守而已恐功效陵夷(師古曰陵夷/謂漸廢替)
姦軌不禁臣請罷州牧置刺史如故上從之　六月庚
申帝太后丁氏崩詔歸葬定陶共皇之園(從夫也共皇/葬扵其國賢)
(曰在今曹州濟隂/縣北共讀曰恭)發陳留濟隂近郡國五萬人穿復土
(近郡國謂郡國之近定陶者讀書音義曰穿復土謂穿/壙填塞事也言下棺訖復以土為墳故曰復上近其靳)
(翻/)　初成帝時齊人甘忠可詐造天官厯包元太平經
十二卷言漢家逢天地之大終當更受命扵天以教渤
海夏賀良等(夏户/雅翻)中壘校尉劉向奏忠可假鬼神罔上
惑衆(忠可詐稱天帝使眞人赤/精子下教我故向奏之)下獄治服(服其挟詐也/下遐稼翻)
未㫁病死(㫁丁/亂翻)賀良等復私以相教(復扶又/翻下同)上即位司
𨽻校尉觧光騎都尉李尋白賀良等皆待詔黄門(應劭/曰諸)
(以材技徴召未有正官故曰/待詔董巴曰黄門禁門黄闥)數召見(數所角翻/見賢遍翻)陳説漢
厯中衰當更受命成帝不應天命故絶嗣今陛下久疾
變異屢數(師古曰數/音所角翻)天所以譴告人也宜急改元易號
乃得延年益夀皇子生災異息矣得道不得行(師古曰/言知道)
(而不/能行)咎殃且無不有洪水将出災火且起滌盪民人上
久寝疾(班固曰上即位/痿痺末年寖劇)兾其有益遂従賀良等議詔大
赦天下以建平二年為太初元年號曰陳聖劉太平皇
帝(李斐曰陳道也言得神道聖者劉也如淳曰陳舜後/王莽陳之後謬語陳當立而不知韋昭曰敷陳聖劉)
(之徳也師古曰如韋二説是也余謂韋説不詭扵/正如説則流于巫顔以為二説皆是将安從乎)漏刻
以百二十為度(師古曰舊漏晝夜共/百刻今増其二十)　秋七月以渭城
西北原上永陵亭部為初陵勿徙郡國民　上既改號
月餘寝疾自若夏賀良等復欲妄變政事大臣爭以為
不可許賀良等奏言大臣皆不知天命宜退丞相御史
以解光李尋輔政上以其言無驗八月詔曰待詔賀良
等建言改元易號増益漏刻可以永安國家朕信道不
篤過聴其言(師古曰/過誤也)兾為百姓䕶福卒無嘉應(為于偽/翻卒子)
(恤/翻)夫過而不改是謂過矣(論語載孔/子之言)六月甲子詔書非
赦令皆蠲除之(如淳曰悔前赦令不䝉其福故赦令還/之臣瓉曰改元易號大赦天下以求延)
(祚而不䝉福哀帝悔之故更下制書諸非赦事皆除之/謂改制易號今皆復故也師古曰如説非也瓉説是矣)
(唯赦令不改/餘皆除之)賀良等反道惑衆奸態當窮竟皆下獄伏
誅(下遐/稼翻)尋及解光減死一等徙燉煌郡(此漢法所謂减/死徙邉也减死)
(者罪至死而特為末減也/减死罪一等為城旦舂)　上以寝疾盡復前世所嘗
興諸神祠凡七百餘所(成帝建始初匡衡張譚奏罷/諸神祠不應禮者今盡復之)一
嵗三萬七千祠云(神祠既多而有嵗五祠者有/嵗四祠者故其數若是之多)　傅太
后怨傅喜不已使孔鄉侯風丞相朱博令奏免喜侯(師/古)
(曰風讀/曰諷)博與御史大夫趙𤣥議之𤣥言事已前决(謂前/已决)
(遣就國罪/無重科也)得無不宜(師古曰得無/猶言無乃也)博曰已許孔鄉侯矣
匹夫相要尚相得死(要一遥翻得死謂得其死/力一曰得其相為死也)何况至
尊(至尊謂/傅太后)博唯有死耳(大臣以道事君而博以死奉/私屬貪權藉勢之心為之也)𤣥
即許可博惡獨斥奏喜(惡烏/故翻)以故大司空汜鄉侯何武
前亦坐過免就國(事見上卷/綏和二年)事與喜相似即并奏喜武
前在位皆無益扵治(治直/吏翻)雖已退免爵土之封非所當
也皆請免為庶人上知傅太后素嘗怨喜疑博𤣥承
指即召𤣥詣尚書問状𤣥辭服(丞相御史同奏而獨召/問𤣥者以博强毅多權)
(詐難遽得其情而/𤣥易以窮詰也)有詔左将軍彭宣與中朝者雜問宣
等奏劾博𤣥晏皆不道不敬(劾户/槩切)請召詣廷尉詔獄上
减𤣥死罪三等削晏户四分之一(减死罪三等為𨽻臣/妾晏封五千户削其)
(千二百/五十)假謁者節召丞相詣廷尉博自殺國除　九月
以光禄勲平當為御史大夫冬十月甲寅遷為丞相以
冬月故且賜爵關内侯(如淳曰漢儀注御史大夫為丞/相更春乃封故先賜爵關内侯)
(也李竒曰以冬月非封侯時故且先/賜爵關内侯也師古曰李説是也)以京兆尹平陵王
喜為御史大夫(按表傳喜當作嘉/詳見下年及審是)　上欲令丁傅處爪
牙官(處昌/吕翻)是嵗䇿免左将軍淮陽彭宣以關内侯歸家
而以光禄勲丁望代為左将軍(上䇿宣曰前有司數奏/言諸侯國人不得宿衛)
(将軍不宜典兵馬處大位朕惟将軍任漢将之重而子/又前娶淮陽王女婚姻不絶非國之制其上左将軍印)
(綬余按彭宣以連姻藩國而免官丁傅以戚黨而見用/卒之奪劉氏者非藩國乃外戚也丁傅於國有大故之)
(時拱手授柄于王氏而彭宣乃能辭三公位於/王莽専權之初任官惟賢材烏得拘小嫌乎)　烏孫
畀爰疐侵盜匈奴西界單于遣兵擊之殺數百人畧千
餘人敺牛畜去卑爰疐恐遣子趨逯為質匈奴(疐竹二/翻師古)
(曰敺與驅同逯音/録質音致下同)單于受以状聞漢遣使者責讓單于
告令還歸卑爰疐質子(責以匈奴烏孫並為漢臣單/于不當擅受卑爰疐質子)單
于受詔遣歸
三年春正月立廣徳夷王弟廣漢為廣平王(廣徳夷王/雲客成帝)
(鴻嘉二年封又二年薨無後今立廣漢以奉中/山靖王嗣謚法安心好静曰夷克殺秉政曰夷)　帝太
太后所居桂宮正殿火(殿考異曰五行志云桂宮鴻寜/  災荀紀云桂宮正殿火今從)
(哀/紀)　上使使者召丞相平當欲封之當病篤不應(不應/召也)
室家或謂當不可强起受侯印為子孫邪(室家當之妻/子也謂受侯)
(印而死得以封爵遺子孫也/强其兩翻為于偽翻下仝)當曰吾居大位已負素餐
責矣起受侯印還卧而死死有餘罪今不起者所以為
子孫也遂上書乞骸骨上不許三月己酉當薨　有星
孛于河鼓(天文志河鼓在牽牛北大星上/将左右星左右将孛蒲内翻)　夏四月丁
酉王嘉為丞相河南太守王崇為御史大夫(守式/又翻)崇京
兆尹駿之子也嘉以時政苛急郡國守相數有變動(數/所)
(角/翻)乃上疏曰臣聞聖王之功在於得人孔子曰才難不
其然與(師古曰論語載孔子之言也才難言有賢材者/難得也與讀曰歟余謂才難二語古語也孔子)
(引之謂其/言之是也)故繼世立諸侯象賢也(禮記郊特牲之文師/古曰象其先父祖之)
(賢耳非必/皆賢也)雖不能盡賢天子為擇臣立命卿以輔之(記/王)
(制大國三卿皆命於天子次國三卿二卿命扵天子一/卿命扵其君小國二卿皆命扵其君春秋之時如晋之)
(六卿以中軍帥為正卿亦其君先命之而後聞于天子/耳齊之高國魯之三桓皆世卿也漢之王國傅相中尉)
(命扵天子猶/古之命卿也)居是國也累世尊重然後士民之衆附焉
是以教化行而治功立(治直/吏翻)今之郡守重扵古諸侯(周/初)
(班爵五等公侯地方百里伯七十里子男五十里其後/齊晋秦楚以兼并而地始廣大耳漢郡守方制千里連)
(城以十數是重于古諸/侯也守式又翻下同)往者致選賢材(致極/也)賢材難得
拔擢可用者或起於囚徒昔魏尚坐事繫文帝感馮唐
之言遣使持節赦其罪拜為雲中太守匈奴忌之(事見/十四)
(卷文帝/十四年)武帝擢韓安國扵徒中拜為梁内史骨肉以安
(按韓安國𫝊安國坐法抵罪㑹梁内史缺漢使使者拜/安國為梁内史起徒中為二千石此景帝時事也武帝)
(當作景帝師古曰骨肉/以安言梁孝王免罪也)張敞為京兆尹有罪當免黠吏
知而犯敞(黠下/八翻)敞收殺之其家自寃(自言其/寃也)使者覆獄
劾敞賊殺人上逮捕不下(上奏請逮捕敞而天子不下/其奏也上時掌翻下遐嫁翻)
㑹免亡命十數日宣帝徴敞拜為兾州刺史卒獲其用
(事見二十七卷宣帝/甘露元年卒子恤翻)前世非私此三人貪其材噐有益
扵公家也孝文時吏居官者或長子孫(長知兩/翻下同)倉氏庫
氏則倉庫吏之後也其二千石長吏亦安官樂職(樂音/洛)
然後上下相望莫有茍且之意其後稍稍變易公卿以
下𫝊相促急又數改更政事(傳知戀翻數所/角翻更工衡翻)司𨽻部刺
史舉劾苛細發揚隂私(司𨽻部三輔三河𢎞農其餘部/刺史分部諸郡國劾户槩翻)
吏或居官數月而退送故迎新交錯道路中材茍容求
全(師古曰不敢/操持群下也)下材懐危内顧(師古曰常恐獲/罪每為私計也)壹切營
私者多二千石益輕賤吏民慢易之或持其微過増加
成罪言扵司𨽻刺史或上書告之衆庶知其易危(師古/曰言)
(易可傾危/易以鼓翻)小失意則有離畔之心前山陽亡徒蘓令等
縦横(事見三十一卷成帝永始/三年師古曰横音胡孟翻)吏士臨難(難乃/旦翻)莫肯伏
節死義以守相威權素奪也(師古曰守郡守也相諸侯/相也素奪謂不先假之威)
(權/也)孝成皇帝悔之下詔書二千石不為故縦(孟康曰不/以故縦為)
(罪所以/優之也)遣使者賜金尉厚其意誠以為國家有急取辦
于二千石二千石尊重難危乃能使下孝宣皇帝愛其
善治民之吏有章劾事留中㑹赦壹解(師古曰不即下/治其事恐為擾)
(重故毎留中或經赦令壹切皆解散也余謂善治民之/吏宣帝愛其材或有章劾留中不下㑹赦則其事得釋)
(治直之翻/劾户槩翻)故事尚書希下章為煩擾百姓證驗繫治或
死獄中章文必有敢告之字乃下(師古曰所以丁寜告/者之辭絶其相誣也)
(余謂此乃防其誣告耳/下遐稼翻為于偽翻)唯陛下留神扵擇賢記善忘過
容忍臣子勿責以備(師古曰不求備扵一人/也余謂責備者求全也)二千石部
刺史三輔縣令有材任職者人情不能不有過差宜可
濶略(師古曰當寛/恕其小罪也)令盡力者有所勸此方今急務國家
之利也前蘓令發欲遣大夫使逐問状(使之逐盜而/問其状也)時
見大夫無可使者(師古曰謂見在大夫皆/不堪為使見賢遍翻)召盩厔令尹
逢拜為諌大夫遣之(盩厔音/舟窒)今諸大夫有材能者甚少
宜豫畜飬可成就者則士赴難不愛其死臨事倉卒乃
求非所以明朝廷也(人材當聚扵朝廷事㑹之来無可/用者倉猝求之適所以明朝廷之)
(無人耳少詩沼翻畜許六/翻難乃旦翻卒讀曰猝)嘉因薦儒者公孫光滿昌(風/俗)
(通荆蠻有暪氏音舛變為滿國/語路潞泉余滿皆赤狄隗姓)及能吏蕭咸薛修皆故
二千石有名稱者天子納而用之(按嘉此疏誠中當時/之病然為相者在扵)
(朝夕納誨隨事矯正天下不能窺其際而自臻於治平/不在著見於奏疏以騰口説也自宣帝之後為相者始)
(加詳扵奏疏而考其治迹愈不逮/前相業固不在乎此也稱曲證翻)　六月立魯頃王子
部鄉侯閔為王(魯共王曽孫頃王封𫝊國扵其子文王/睃睃薨無後今立閔紹封部鄉據紀表)
(及𫝊當作郚鄉師古曰郚音吾又音魚睃/音子縁翻地理志東海郡有郚鄉侯國)　上以寝疾
未定(定猶/安也)冬十一月壬子令太皇太后下詔復甘泉秦
畤汾隂后土祠罷南北郊(成帝崩皇太后詔罷甘泉/汾隂祠復南北郊畤音止)上
亦不能親至甘泉河東遣有司行事而禮祠焉　無鹽
危山土自起覆草如馳道状(無鹽縣屬東平國危山/山名言土自起覆草成)
(路如人力開掘/作馳道状也)又瓠山石轉立(晋灼曰漢書作報山/山脅石一枚轉側起)
(立高九尺六寸旁行一丈廣四尺也師古曰報/山山名也古作瓠字為其形似瓠耳晋説是也)東平
王雲及后謁自之石所祭治石象瓠山立石束倍草并
祠之(雲元帝子東平王宇之子也謁后名也蘇林曰於/宫中作山象師古曰倍草黄倍草也倍音歩賄翻)
(原父曰立石屬/上句治直之翻)河内息夫躬(息夫複姓姓譜媯姓之國/為息氏公子邉受爵為大)
(夫又有息/夫氏出焉)長安孫寵相與謀共告之曰此取封侯之計
也乃與中郎右師譚(張晏曰右師姓譚名/余謂右師以官為氏)共因中常侍
宋𢎞上變事告焉(上時/掌翻)是時上被疾多所惡事下有司
逮王后謁下獄驗治服祠祭詛祝上為雲求為天子(被/皮)
(義翻下遐稼翻詛荘助翻/祝職救翻為雲于偽翻)以為石立宣帝起之表也(事/見)
(二十三卷昭/帝元鳳三年)有司請誅王有詔廢徙房陵雲自殺謁及
舅伍宏及成帝舅安成共侯夫人放皆棄市(安成共侯/王崇時已)
(死矣故稱帝舅及諡以别下御史大夫王崇也伍宏/以醫伎得幸出入禁門盖放薦之故并得禍共音恭)事
連御史大夫王崇左遷大司農擢寵為南陽太守譚潁
川都尉𢎞躬皆光禄大夫左曹給事中
四年春正月大旱　關東民無故驚走持槀或掫一枚
(如淳曰掫麻幹也師古曰藁禾稈/也音工老翻掫音鄒又音側九翻)轉相付與曰行西王
母籌(師古曰西王母元后夀考之象行/籌又言執國家籌䇿行於天下)道中相過逢多
至千數或被髮徒跣或夜入關或踰牆入或乗車騎犇
馳以置驛𫝊行(被皮義翻折而/設翻傳知戀翻)經郡國二十六至京師
不可禁止民又聚㑹里巷阡陌設博具(師古曰博/戲之具)歌舞
祠西王母至秋乃止(五行志曰此異乃/王太后莽之應也)上欲封傅太后
従父弟侍中光禄大夫商(従才/用翻)尚書僕射平陵鄭崇諫
曰孝成皇帝封親舅五侯天為赤黄晝昏日中有黒氣
(事見三十卷成帝建/始元年為于偽翻)孔鄉侯皇后父髙武侯以三公封
尚有因縁(孔鄉侯傅晏髙武侯傅喜言皇后父及/三公封侯尚有漢家舊比可因縁也)今無
故復欲封商壞亂制度(復扶又翻/壞音怪)逆天人之心非傅氏
之福也臣願以身命當國咎崇因持詔書案起(李竒曰/持當受)
(詔書案起也師古曰李説非也案者即寫詔之文余按/更始時常侍奏事韓夫人起抵破書案則案非文案之)
(案也李/説是)傅太后大怒曰何有為天子乃反為一臣所顓
制邪二月癸夘上遂下詔封商為汝昌侯(恩澤侯表汝/昌侯國於東)
(郡須昌之陽穀孫考異曰哀紀及恩澤侯表皆云商以/今年二月封而  寳傳云制詔丞相大司空按建平二)
(年已罷大司空闕疑傳誤/            官)　駙馬都尉侍中雲陽董賢
得幸於上出則參乗入御左右(乗繩證翻/御侍也)賞賜累鉅萬
貴震朝廷常與上卧起甞晝寝偏藉上袖(師古曰藉謂/身卧其上也)
上欲起賢未覺(師古曰覺寐之寤/也覺音工劾翻)不欲動賢乃斷袖而
起(斷丁/管翻)又詔賢妻得通引籍殿中止賢廬(師古曰廬謂/殿中所止宿)
(處/)又召賢女弟以為昭儀位次皇后昭儀及賢與妻旦
夕上下並侍左右(上時/掌翻)以賢父恭為少府賜爵關内侯
詔将作大匠為賢起大第北闕下重殿洞門(師古曰重/殿謂有前)
(後殿洞門謂闕門相當也皆僣天子/之制度者也為于偽翻重直龍翻)土木之功窮極技
巧(技渠/綺翻)賜武庫禁兵上方珍寳(禁中謂/之上方)其選物上弟盡
在董氏(選物物之選其尤者上第於衆/物之中等第居上也弟與第同)而乗輿所服乃
其副也(乗繩/證翻)及至東園秘器珠襦玉匣(師古曰東園署/名屬少府漢舊)
(儀云東園秘器作棺梓素木長三丈崇廣四尺珠襦以/珠為襦如鎧状連縫之以黄金為縷腰以下玉為柙長)
(尺廣三寸半為甲至/足亦縫以黄金縷)豫以賜賢無不備具又令将作為
賢起冢塋義陵旁(義陵帝夀陵也/塋余傾翻墓域)内為便房剛柏題凑
(服䖍曰便房藏中便坐也蘇林曰以柏木黄心致累棺/外曰黄腸木頭皆内向故曰題凑師古曰便房小曲室)
(也/)外為徼道周垣數里(徼道徼循之道師古曰徼謂/遮繞也音工釣翻垣牆也)門
闕罘罳甚盛(罘音浮/愚音思)鄭崇以賢貴寵過度諫上由是重
得罪(師古曰重/音直用翻)數以職事見責(數所/角翻)發疾頸癰欲乞骸
骨不敢尚書令趙昌佞讇(讇古/諂字)素害崇知見疏因奏崇
與宗族通疑有姦請治(治直之/翻下同)上責崇曰君門如市人
(師古曰言請求/者多交通賔客)何以欲禁切主上崇對曰臣門如市臣
心如水(師古曰言/至清也)願得考覆上怒下崇獄(下遐/稼翻)司𨽻孫
寳上書曰(成帝元延四年省司𨽻校尉綏和二年/上復置但曰司𨽻冠進賢冠屬大司空)按尚
書令昌奏僕射崇獄覆榜掠将死卒無一辭(師古曰榜/掠謂笞擊)
(而考問之也榜音彭/掠音亮卒音子恤翻)道路稱寃疑昌與崇内有纎介(師/古)
(曰言有細/故宿嫌也)浸潤相陷自禁門樞機近臣䝉受寃譛虧損
國家為謗不小臣請治昌以解衆心書奏上下詔曰司
𨽻寳附下罔上以春月作詆欺遂其姦心盖國之賊也
免寳為庶人崇竟死獄中　三月諸吏散騎光禄勲賈
延為御史大夫(延為光禄勲而加諸吏散騎也百官表/諸吏得舉法散騎騎旁乗輿車師古曰)
(騎而散従無常/職也散悉亶翻)　上欲侯董賢而未有縁侍中傅嘉勸
上定息夫躬孫寵告東平本章去宋𢎞更言因董賢以
聞(更定告章刋去宋𢎞名而入董賢名師古/曰定謂改治其章也去羌吕翻更工衡翻)欲以其功
侯之皆先賜爵關内侯頃之上欲封賢等而心憚王嘉
乃先使孔鄉侯晏持詔書示丞相御史於是嘉與御史
大夫賈延上封事言竊見董賢等三人始賜爵衆庶匈
匈咸曰賢貴其餘并䝉恩(師古曰言董賢以貴寵故/妄得封而躬寵等遂䝉恩)至
今流言未解陛下仁恩於賢等不已宜暴賢等本奏語
言(師古曰暴/謂章露也)延問公卿大夫博士議郎考合古今明正
其義然後乃加爵土不然恐大失衆心海内引領而議
(引領猶言引頸/也項背曰領)暴評其事必有言當封者在陛下所従
天下雖不説(師古曰説/讀曰悦)咎有所分不獨在陛下前定陵
侯淳于長初封其事亦議(事見三十一卷/成帝永始二年)大司農谷永
以長當封衆人歸咎於永先帝不獨䝉其譏臣嘉臣延
材駑不稱(稱尺/證翻)死有餘責知順指不迕(師古曰迕逆/也音五故翻)可
得容身須㬰所以不敢者思報厚恩也上不得已且為
之止(為于偽/翻下同)　夏六月尊帝太太后為皇太太后(傅太/后也)
　秋八月辛夘上下詔切責公卿曰昔楚有子玉得臣
晉文公為之側席而坐(晉文公與楚戰勝于城濮文公/猶有憂色曰得臣猶在憂未歇)
(也記曰有憂/者側席而坐)近事汲黯折淮南之謀(事見十九卷武/帝元狩元年)今
東平王雲等至有圗弑天子逆亂之謀者是公卿股肱
莫能悉心務聰明以銷厭未萌故也(師古曰悉盡也務/聰明者廣視聴也)
(厭音一/渉翻)賴宗廟之靈侍中駙馬都尉賢等發覺以聞咸
伏厥辜書不云乎用徳章厥善(師古曰尚書/盤庚之辭也)其封賢為
髙安侯(恩澤侯表髙安侯國於朱/扶而朱扶之地無所考)南陽太守寵為方陽
侯(恩澤侯表方陽侯/國於沛郡龍亢)左曹光禄大夫躬為宜陵侯(恩澤/侯表)
(宜陵侯國於/南陽村衍)賜右師譚爵關内侯又封傅太后同母弟
鄭惲子業為陽信侯(恩澤侯表陽信侯國於/南陽新野惲於粉翻)息夫躬既
親近數進見言事(近其靳翻數所/角翻見賢遍翻)議論無所避上疏歴
詆公卿大臣衆畏其口見之仄目　上使中黄門(續漢/志中)
(黄門比百石/掌給事禁中)發武庫兵前後十輩送董賢及上乳母王
阿舎執金吾母将隆奏言武庫兵器天下公用國家武
備繕治造作皆度大司農錢(毋将複姓治直之翻蘇/林曰用度皆出大司農)大
司農錢自乗輿不以給共飬共飬勞賜一出少府(乗繩/證翻)
(師古曰共音居用翻飬/音弋尚翻勞郎到翻)盖不以本臧給末用不以民力
共浮費(臧古藏字通音徂浪翻/師古曰共讀曰供下同)别公私示正路也(别彼/列翻)
古者諸侯方伯得顓征伐乃賜斧鉞(禮記曰諸侯賜斧/鉞然後征王制八)
(州八伯謂之方伯/各統其州之國)漢家邉吏職任距冦亦賜武庫兵皆
任事然後䝉之(任音/壬)春秋之誼家不臧甲(春秋公羊傳/載孔子墮三)
(都之言臧與藏/通讀従平聲)所以抑臣威損私力也今賢等便僻弄
臣(便頻/連翻)私恩㣲妾而以天下公用給其私門契國威器
共其家備(李竒曰契缺也晉灼曰契取也/師古曰李説是也音詰結翻)民力分於弄
臣武兵設於㣲妾建立非宜以廣驕僣非所以示四方
也孔子曰奚取於三家之堂(師古曰論語云三家者以/雍徹孔子曰相維辟公天)
(子穆穆奚取於三家之堂言以雍徹食乃天子之禮何/為在三家之堂也三家謂魯叔孫仲孫季孫也余謂隆)
(引孔子之言以謂武庫兵器不當以共/婦妾之家猶歌雍不當在三家之堂也)臣請收還武庫
上不説(説讀/曰悦)頃之傅太后使謁者賤買執金吾官婢八
人隆奏言買賤請更平直(漢書作賈賤賈/讀曰價下同)上於是制詔
丞相御史隆位九卿既無以匡朝廷之不逮而反奏請
與永信宫争貴賤之賈(傅太后稱/永信宫)傷化失俗以隆前有
安國之言左遷為沛郡都尉初成帝末隆為諫大夫甞
奏封事言古者選諸侯入為公卿以褒功徳(如衛武公/鄭武公荘)
(公是/也)宜徵定陶王使在國邸以填萬方(師古曰填讀曰/鎮音竹忍翻)
故上思其言而宥之　諌大夫渤海鮑宣上書曰(姓譜/鮑本)
(自夏禹之裔因封為鮑/氏齊之鮑氏世為上卿)竊見孝成皇帝時外親持權人
人牽引所私以充塞朝廷(塞悉/則翻)妨賢人路濁亂天下奢
泰亡度(亡古無/字通)窮困百姓是以日食且十彗星四起(日/食)
(十注已見三十二卷元延二年建始元年星孛于營室/元延元年星孛于營室元延元年星孛于東井後又晨)
(出東方十三日又夕見西方是四/起也彗祥嵗翻延芮翻又徐醉翻)危亡之徵陛下所親
見也今奈何反覆劇於前乎(覆當作復劇/増也甚也)今民有七亡
(師古曰亡謂/失其作業也)隂陽不和水旱為災一亡也縣官重責更
賦租税二亡也(師古曰更謂為更/卒也音工衡翻)貪吏並公受取不已
三亡也(師古曰並依/也音歩浪翻)豪族大姓蠶食亡厭四亡也(亡厭/上古)
(無字通下/音於鹽翻)苛吏繇役失農桑時五亡也(繇古徭/字通)部落鼓
鳴男女遮列六亡也(師古曰言閒桴鼔之聲以為/有盗賊皆當遮列而追捕)盗賊
刼略取民財物七亡也七亡尚可又有七死酷吏毆殺
　一死也(師古曰毆擊/也音一口翻)治獄深刻二死也(治直/之翻)寃陷亡辜
三死也(亡古無字/通下同)盜賊横發四死也(師古曰横/音尸孟翻)怨讐相
殘五死也嵗惡饑餓六死也時氣疾疫七死也(天有六/氣隂陽)
(風雨晦明也分為四時序為五節過則/為災而生疾疫亦非時之氣所為也)民有七亡而無
一得欲望國安誠難民有七死而無一生欲望刑措誠
難此非公卿守相貪殘成化之所致邪羣臣幸得居尊
官食重禄豈有肯加惻隠於細民助陛下流教化者邪
(師古曰惻/隠皆痛也)志但在營私家稱賔客為姦利而已(師古曰/務稱賔)
(客所求也/稱尺證翻)以茍容曲従為賢以拱黙尸禄為智(拱黙拱/手而黙)
(然不言也師古曰尸主也/不憂其職但主食禄而已)謂如臣宣等為愚陛下擢臣
巖穴誠冀有益豪毛豈徒使臣美食大官重髙門之地
哉(晉灼曰髙門殿名也師古曰在未央宫中余謂宣言/徒知飬賢為朝廷之重而不計其有益於時與否)
天下乃皇天之天下也陛下上為皇天子下為黎庶父
母為天牧飬元元(為天之為/于偽翻)視之當如一合尸鳩之詩
(師古曰尸鳩曹國風之篇也其詩曰尸鳩在桑其子七/兮淑人君子其儀一兮言尸鳩飬其子七平均如一善)
(人君子布徳施恵亦當然也毛氏曰尸鳩秸鞠也尸鳩/之飬其子朝従上下暮従下上平均如一秸音居八翻)
(又音/吉)今貧民菜食不厭衣又穿空(師古曰厭飽足也空/孔也穿空言破敝也)
父子夫婦不能相保誠可為酸鼻陛下不救将安所歸
命乎奈何獨飬外親與幸臣董賢多賞賜以大萬數使
奴従賔客漿酒藿肉(劉徳曰視酒如漿視肉如藿也師/古曰藿豆菜也貧人茹之従才用)
(翻/)蒼頭廬兒皆用致富(孟康曰黎民黔首黔黎皆黒也/下民隂類故以黑為號漢名奴)
(為蒼頭非純黒以别於良人也諸給事殿中者所居為/廬蒼頭侍従因呼為廬兒臣瓉曰漢儀注官奴給事計)
(従侍中已下/為蒼頭青幘)非天意也及汝昌侯傅商亡功而封(古亡/無字)
(通下/同)夫官爵非陛下之官爵乃天下之官爵也陛下取
非其官官非其人(師古曰此官不當加於此/人此人不當受此官也)而望天説
民服豈不難哉(説讀/曰悦)方陽侯孫寵宜陵侯息夫躬辯足
以移衆彊可用獨立姦人之雄惑世尤劇者也宜以時
罷退及外親幼童未通經術者皆宜令休就師傅急徵
故大司馬傅喜使領外親故大司空何武師丹故丞相
孔光故左将軍彭宣經皆更博士(言經學有師法/也更工衡翻)位皆
歴三公龔勝為司直郡國皆慎選舉(司直掌佐丞相舉/不法勝守正不阿)
(郡國懼為所舉奏/故皆慎於選舉)可大委任也陛下前以小不忍退武
等(師古曰少有不快/於心不能忍也)海内失望陛下尚能容亡功徳者
甚衆曾不能忍武等邪治天下者當用天下之心為心
(治直/之翻)不得自専快意而已也宣語雖刻切上以宣名儒
優容之　匈奴單于上書願朝五年(朝直遥/翻下同)時帝被疾
(被皮/義翻)或言匈奴従上游來厭人(服䖍曰㳺猶流也河水/従西北來故曰上㳺也)
(師古曰上㳺亦總謂地形耳不必/係於河水也厭音一涉翻厭勝也)自黄龍竟寧時單于
朝中國輙有大故(師古曰大故/謂國之大喪)上由是難之以問公卿
亦以為虛費府帑(師古曰府物所聚也帑藏金帛/之所也帑音他莽翻又音奴)可且
勿許單于使辭去未發(已辭而未行/也使疏吏翻)黄門郎揚雄上書
諫曰臣聞六經之治貴於未亂兵家之勝貴於未戰(書/周)
(官曰制治于未亂兵法曰戰不必勝不茍接刃師古曰/已亂而後治之戰鬬而後獲勝則不足貴治直吏翻)
二者皆㣲(師古曰㣲/謂精妙也)然而大事之本不可不察也今單
于上書求朝國家不許而辭之臣愚以為漢與匈奴従
此隙矣(言嫌隙従/此而開也)匈奴本五帝所不能臣三王所不能
制其不可使隙明甚臣不敢逺稱請引秦以來明之以
秦始皇之彊䝉恬之威然不敢窺西河乃築長城以界
之(䝉恬斥逐匈奴以北河為竟漢朔方郡地是也若西/河則漢武威張掖燉煌酒泉地是也秦不能取築長)
(城起臨洮/以界之)㑹漢初興以髙祖之威靈三十萬衆困於平
城(事見十一卷/髙帝七年)時竒譎之士石畫之臣甚衆(鄧展曰石/大也師古)
(曰石言堅固如石/也畫計䇿也音獲)卒其所以脱者世莫得而言也(師古/曰卒)
(終也莫得而言謂自免之計/其事醜惡故不𫝊卒子恤翻)又髙后時匈奴悖慢大臣
權書遺之然後得解(事見十二卷恵帝三年杜佑曰以/權道為書順辭以答遺于季翻)
及孝文時匈奴侵暴北邉候騎至雍甘泉京師大駭發
三将軍屯棘門細栁覇上以備之數月乃罷(事見十五/卷文帝後)
(六年雍/於用翻)孝武即位設馬邑之權欲誘匈奴徒費財勞師
一虜不可得見况單于之靣乎(事見十七卷武帝元光/二年言欲見匈奴一人)
(且不可得况使單/于靣來獻見乎)其後深惟社稷之計規恢萬載之䇿
(載子/亥翻)乃大興師數十萬使衛青霍去病操兵前後十餘
年於是浮西河絶大幕破窴顔襲王庭窮極其地追犇
逐北封狼居胥山禪於姑衍以臨瀚海虜名王貴人以
百數自是之後匈奴震怖益求和親然而未肯稱臣也
(事並見武帝紀操千髙/翻窴音填怖普布翻)且夫前世豈樂傾無量之費役
無罪之人快心狼望之北哉(師古曰狼望匈奴中地名/余謂邉人謂舉燧為狼烟)
(狼望謂狼烟候/望之地樂音洛)以為不壹勞者不乆逸不暫費者不永
寧是以忍百萬之師以摧餓虎之喙(師古曰喙口也摧/百萬之師於獸口)
(也喙許穢翻余謂順文而為説其/義自通唐諱虎故師古改曰獸)運府庫之財填盧山
之壑而不悔也(師古曰盧山匈奴中山也余按衛青薨/起冢象盧山青唯絶幕至填顔山耳或)
(者寘顔山即盧山歟孟/康曰盧山單于南庭也)至本始之初匈奴有桀心(師古/曰桀)
(竪也言其/起立不順)欲掠烏孫侵公主乃發五将之師十五萬騎
以擊之時鮮有所獲徒奮揚威武明漢兵若雷風耳雖
空行空反尚誅兩将軍(事見二十四卷宣帝本始三年/鮮息踐翻兵若雷風言師速而)
(疾風驅霆行一/過而不留也)故北狄不服中國未得髙枕安寝也(枕/職)
(任/翻)逮至元康神爵之間大化神明鴻恩溥洽而匈奴内
亂五單于争立日逐呼韓邪攜國歸死扶伏稱臣(事並/見宣)
(帝紀歸死者歸死命于漢也扶伏/猶言匍匐也師古曰伏音蒲北翻)然尚羈縻之計不顓
制(師古曰顓與専同専/制謂以為臣妾也)自此之後欲朝者不距(朝直/遥翻)不
欲者不彊(師古曰彊/音其兩翻)何者外國天性忿鷙形容魁健負
力怙氣難化以善易肄以惡(師古曰鷙音竹二翻鷙狠/也魁大也負恃也余謂肄)
(習也言易習/於為惡也)其彊難詘(詘與/屈同)其和難得故未服之時勞
師逺攻傾國殚貨伏尸流血破堅拔敵如彼之難也既
服之後慰薦撫循交接賂遺威儀俯仰如此之備也徃
時甞屠大宛之城(事見二十一卷武帝/太初三年宛於元翻)蹈烏桓之壘(事/見)
(二十三卷昭/帝元鳳三年)探姑繒之壁(事見二十三卷昭帝/始元四年探吐南翻)藉蕩姐
之場(劉徳曰蕩姐𦍑屬師古曰藉猶蹈也姐音紫/余據元帝永光三年隴西𦍑彡姐反豈是邪)艾朝
鮮之旃(事見二十一卷武帝元封三年師/古曰艾讀曰刈刈絶也朝音潮)拔兩越之旗
(見二十卷武/帝元鼎六年)近不過旬月之役逺不離二時之勞(師古/曰離)
(歴也三月/為一時)固已犂其庭(師占曰/犂耕也)掃其閭郡縣而置之雲
徹席卷後無餘災(如雲之徹如席之卷天清/地浄無纎毫之塵翳也)唯北狄為
不然真中國之堅敵也三垂比之懸矣(師古曰/懸絶也)前世重
之兹甚(師古曰兹益也余謂兹/此也兹甚此為甚也)未易可輕也(易以/豉翻)今單
于歸義懷欵誠之心欲離其庭陳見于前(離力/智翻)此乃上
世之遺䇿神靈之所想望國家雖費不得已者也奈何
距以來厭之辭(謂或言従上/㳺來厭人也)踈以無日之期(止其來朝/辭以他日)
(而無一定之期/則匈奴與漢踈)消徃昔之恩開将來之隙夫疑而隙之
使有恨心負前言縁徃辭歸怨於漢(師古曰言單于因/縁徃昔和好之辭)
(以怨漢也余謂負恃也負前/言者恃前者有和好之言也)因以自絶終無北面之心
威之不可諭之不能焉得不為大憂乎(焉於/䖍翻)夫明者視
於無形聰者聴於無聲誠先於未然(先悉/薦翻)即兵革不用
而憂患不生不然壹有隙之後雖智者勞心於内辯者
轂擊於外(師古曰轂擊言使車交馳/其轂相擊也轂户容翻)猶不若未然之時
也且徃者圗西域制車師置城郭都䕶三十六國(事並/見武)
(帝宣/帝紀)豈為康居烏孫能踰白龍堆而冦西邉哉(為于偽/翻下同)
乃以制匈奴也夫百年勞之一日失之費十而愛一(謂/向)
(者不惮十分之費以制匈奴今來/朝之費十分之一耳乃愛惜之)臣竊為國不安也(為/于)
(偽/翻)唯陛下少留意於未亂未戰(少詩/沼翻)以遏邉萌之禍(萌/與)
(氓同謂/邉民也)書奏天子寤焉召還匈奴使者更報單于書而
許之(更工衡/翻改也)賜雄帠五十匹黄金十斤單于未發㑹病
復遣使願朝明年(復扶/又翻)上許之　董賢貴幸日盛丁傅
害其寵孔鄉侯晏與息夫躬謀欲求居位輔政㑹單于
以病未朝躬因是而上奏(上時/掌翻)以為單于當以十一月
入塞後以病為解(師古曰自/解説云病)疑有他變烏孫兩昆彌弱
卑爰疐彊盛東結單于遣子徃侍(事見上建平二/年疐竹二翻)恐其
合埶以并烏孫烏孫并則匈奴盛而西域危矣可令降
胡詐為卑爰疐使者來上書欲因天子威告單于歸臣
侍子因下其章(降户江翻/下遐稼翻)令匈奴客聞焉則是所謂上
兵伐謀(匈奴客謂匈奴使者也服䖍曰謀者舉兵伐解/之也師古曰此説非也言知敵有謀者則以事)
(而應之沮其所為不用兵革所以為貴/上兵伐謀其次伐交孫武子之言)其次伐交者也
(師古曰知敵有外交連結相援/者則間而誤之令其解散也)書奏上引見躬(見賢遍/翻下屢)
(見之/見同)召公卿将軍大議左将軍公孫禄以為中國常以
威信懷伏夷狄躬欲逆詐(逆詐者敵之詐謀未/見欲迎測其情也)造不信
之謀不可許且匈奴賴先帝之徳保塞稱藩今單于以
疾病不任奉朝賀遣使自陳不失臣子之禮(任音/壬)臣禄
自保沒身不見匈奴為邉竟憂也(竟讀/曰境)躬掎禄曰(師古/曰掎)
(従後引之也謂引躡/其言也音居綺翻)臣為國家計(為于/偽翻)冀先謀将然(師/古)
(曰謂彼欲有其事/則為謀䇿以壞之)豫圗未形(師古曰圗謀也未/有形兆而圗之)為萬世
慮而禄欲以其犬馬齒保目所見臣與禄異議未可同
日語也上曰善乃罷羣臣獨與躬議躬因建言災異屢
見恐必有非常之變可遣大将軍行邉兵敕武備(師古/曰行)
(音下孟翻/敕整也)斬一郡守以立威震四夷(守手/又翻)因以厭應變
異(師古曰厭/音一渉翻)上然之以問丞相嘉對曰臣聞動民以行
不以言(行下/孟翻)應天以實不以文下民㣲細猶不可詐况
於上天神明而可欺哉天之見異(師古曰見/謂顯示也)所以敕戒
人君欲令覺悟反正推誠行善民心説而天意得矣(説/讀)
(曰/悦)辯士見一端或妄以意傅著星厯(師古曰傅讀曰/附著音治畧翻)虛
造匈奴西羌之難(難乃/旦翻)謀動干戈設為權變非應天之
道也守相有辠(相息/亮翻)車馳詣闕交臂就死恐懼如此而
談説者欲動安之危(師古曰之徃也言揺動/安全之計徃就危殆也)辯口快耳
其實未可従夫議政者苦其讇䛕傾險辯恵深刻也(讇/古)
(諂/字)昔秦繆公不従百里奚蹇叔之言以敗其師其悔過
自責疾詿誤之臣思黄髮之言名垂於後世(秦穆公欲/襲鄭蹇叔)
(百里奚諌不聴遂出師晉襄公要而敗諸殽還歸作秦/誓以悔過其辭曰惟古之謀人則曰未就予忌惟今)
(之謀人姑将以為親雖則云然尚猷詢兹黄髪則罔所/愆又曰惟截截善諞言俾君子易辭我皇多有之昩昧)
(我思之敗補邁/翻詿户卦翻)願陛下觀覽古戒反覆參考無以先入
之語為主(師古曰謂躬為此/計先入於帝耳)上不聴(為董賢沮躬䇿/躬遂得罪張本)
　
　
　
　
　
　
　資治通鑑卷三十四
