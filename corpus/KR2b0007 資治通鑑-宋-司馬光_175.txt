
　資治通鑑巻一百七十四　宋　司馬光　撰
　　　　　　　　　　　　　　胡三省　音註
　陳紀八(上章困/敦一年)
　　高宗宣皇帝下之上
太建十二年春正月癸巳周天元祠太廟(史言周天元/既以朝政授)
(其子而猶/主祭祀)　戊戌以左衛將軍任忠為南豫州刺史(此/時)
(南豫州治宣/城任音壬)督縁江軍防事　乙卯周税入市者人一
錢　二月丁巳周天元幸露門學釋奠(周露門學在露/門左右塾古者)
(仲春仲秋皆以上丁釋奠于先聖先/師鄭𤣥曰釋奠者設薦饌酌奠而已)　戊午突厥入貢
干周且迎千金公主(周許以千金公主妻突厥/事始上巻上年厥九勿翻)乙丑周
天元改制為天制敕為天敕(制者大賞罰大除授赦宥/慮囚慰勞用之敕者廢置)
(州縣増減官吏除免官爵授六品以上官𤼵兵施行/百官奏請戒約臣下皆用之皆宣署申覆而後行)壬
午尊天元皇太后為天元上皇太后天皇太后為天元
聖皇太后(二太后天元嫡母阿史/那氏所生母李氏也)癸未詔楊后與三后
皆稱太皇后(三后朱后元/后陳后也)司馬后直稱皇后(司馬后正/陽宫皇后)
(也/)行軍總管把公亮天元之從祖兄也(天元從祖宇文/泰之兄弟也從)
(才用/翻)其子西陽公温妻尉遲氏蜀公迥之孫(尉紆/勿翻)有美
色以宗婦入朝天元飲之酒逼而滛之(朝直遥翻/飲干禁翻)亮聞
之懼三月軍還至豫州(自淮南還軍豫州治汝/南還音旋又音如字)密謀襲
韋孝寛并其衆(韋孝寛征南行軍/元帥帥所類翻)推諸父為主(諸父謂/趙王招)
(兄/弟)鼔行而西亮國官茹寛知其謀(諸國公各有國官茹/姓也後魏書普六茹)
(後改為茹氏余按太和之時南齊有茹法亮盖南國自/有茹氏今茹寛既仕於北國恐出於普六茹氏茹音如)
先告孝寛孝寛潜設僃亮夜將數百騎襲孝寛營(將即/亮翻)
(又音如字領/也騎竒寄翻)不克而走戊子孝寛追斬之温亦坐誅天
元即召其妻入宫拜長貴妃(長知/兩翻)辛夘立亮弟永昌公
椿為把公　周天元如同州増候正前驅式道候為三
百六十重(候正主候望前驅先驅也式/道候在大駕前重直龍翻)自應門至於赤
岸澤(鄭𤣥曰天子五門臯庫雉應路詩云乃立應門應/門將將赤岸澤在長安北同州南道里盖適中)
數十里間幡旗相蔽音樂俱作又令虎賁持鈒馬上稱
警蹕(賁音奔鈒色立翻㦸也鋋也警戒也/戒人以車駕將至也蹕蹕止行人也)乙未改同州
宫為成天宫庚子還長安(還從宣翻/又音如字)詔天臺侍衛之官
皆著五色及紅紫緑衣以雜色為縁名曰品色衣(著則/略翻)
(縁以絹翻五代志/以錦綺繢繡為縁)有大事與公服間服之(五代志後周/之制諸命秩)
(之服曰公服其餘常服曰私衣隋唐以下有朝服/有公服朝服曰具服公服曰從省服間古莧翻)壬寅
詔内外命婦皆執笏(後周之制内外命婦各/有命服未嘗執笏也)其拜宗廟
及天臺皆俛伏如男子(俛音/免)天元將立五皇后以問小
宗伯狄道辛彦之(五代志狄道/縣屬金城郡)對曰皇后與天子敵體
不宜有五太學博士西城何妥曰昔帝嚳四妃虞舜二
妃先代之數何常之有(博士秦官漢置五經博士即太/學博士也晉武帝立國子學置)
(博士一人遂有國子博士太學博士之分西城郡時置/金州帝王紀云帝嚳四妃元妃有邰氏女曰姜嫄次妃)
(有娀氏女曰簡狄次妃陳豐氏女曰慶都次妃娵訾氏/曰常義列女𫝊云舜二妃堯之二女長曰娥皇次曰女)
(英史言何妥曲學以阿世不可以訓嚳苦沃/翻嫄音原娵遵須翻訾子斯翻妥它果翻)帝大悦免
彦之官甲辰詔曰坤儀比德土數惟五四太皇后外可
増置天中太皇后一人於是以陳氏為天中太皇后尉
遲妃為天左太皇后(陳氏山提之女尉遲氏/字文温之妻尉紆勿翻)又造下帳
五使五皇后各居其一實宗廟祭噐於前自讀祝版而
祭之(下帳山陵中便房所用此所謂下帳盖周天元以/自所居者為上帳五皇后所居者為下帳也祝版)
(所以祝/鬼神)又以五輅載婦人自帥左右歩從(按古制有五/輅後周之制)
(皇帝之輅十有二等皇后之車十有二等亦曰輅下至/三妃三公三公夫人之輅皆九至上媛婦中大夫孺人)
(其輅五天元雖淫侈無道何至以古之五輅載婦人其/實用媛婦以下所乗五輅耳五輅謂𤣥輅夏篆夏縵墨)
(車輚車也帥讀/曰率從才用翻)又好倒懸雞及碎瓦於車上觀其號呼
以為樂(好呼到翻號户/髙翻樂音洛)　夏四月癸亥尚書左僕射陸
繕卒(卒子/恤翻)　己巳周天元祠太廟己夘大雩壬午幸仲
山祈雨(顔師古曰仲山即今九嵏山之東仲山是/也括地志仲山在雍州雲陽縣西十五里)甲申
還宫令京城士女於衢巷作樂迎候(還從宣翻又音/如字令力丁翻)
五月癸巳以尚書右僕射晉安王伯恭為僕射　周楊
后性柔婉不妬忌四皇后及嬪御等咸愛而仰之(嬪内/官九)
(嬪也嬪婦也能行婦道者也御侍/也進也進御於君者也嬪毗賔翻)天元昏暴滋甚喜怒
乖度嘗譴后欲加之罪后進止詳閑辭色不撓(譴衍戰/翻詳審)
(也諦也閑暇也習也撓曲也又/動亂也撓女巧翻又女教翻)天元大怒遂賜后死逼
令引訣(漢書多作引决謂引分自/裁也訣别也令力丁翻)后母獨孤氏(獨孤氏/信之女)
(也/)詣閤陳謝叩頭流血然後得免后父大前疑堅位望
隆重天元忌之嘗因忿謂后曰必族滅爾家因召堅謂
左右曰色動即殺之堅至神色自若乃止内史上大夫
鄭譯與堅少同學(少詩/照翻)竒堅相表(相息/亮翻)傾心相結堅既
為帝所忌情不自安嘗在永巷(永巷宫/中長巷)私於譯曰(身事/不敢)
(昌言之/故曰私)久願出藩公所悉也(出藩謂出補外/藩悉諳究也)願少留意
(少詩/沼翻)譯曰以公德望天下歸心欲求多福豈敢忘也(鄭/譯)
(被寵於天元為如何天元無恙而與楊堅於/宫中私言至及于此小人傾覆何可託邪)謹即言之
天元將遣譯入冦譯請元帥(帥所/類翻)天元曰卿意如何對
曰若定江東自非懿戚重臣(懿專乆而/美也大也)無以鎮撫可令
隨公行(以楊爵/稱之)且為壽陽摠管以督軍事天元從之己
丑以堅為揚州摠管使譯𤼵兵㑹壽陽(壽陽屬南則為/豫州屬北則為)
(揚/州)將行㑹堅暴有足疾不果行(先無此疾而忽有此/疾曰暴暴猝暴也)甲
午夜天元備法駕幸天興宫乙未不豫而還(還音旋/又如字)小
御正博陵劉昉素以狡諂得幸於天元(杜佑曰周御正/屬天官御正中)
(大夫五命小御正下大夫四/命昉分罔翻狡古巧翻猾也)與御正中大夫顔之儀並
見親信天元召昉之儀入卧内欲屬以後事天元瘖不
復能言(寢室謂之臥内屬之欲翻瘖/於今翻復如字又扶又翻)昉見静帝幼冲(冲/亦)
(幼也周成王率/稱冲人冲子)以楊堅后父有重名遂與領内史鄭譯
(鄭譯以内史上/大夫領内史)御飾大夫栁裘(周置御飾大夫掌御飾/其御服又置司服掌之)
内史大夫杜陵韋謩(杜陵漢晉皆屬京兆後隋併入京/兆大興縣其地在隋唐長安城南)
(謩與/謨同)御正下士朝那皇甫績(朝那縣屬安定郡/後周下士二命)謀引堅
輔政堅固辭不敢當昉曰公若為速為之不為昉自為
也堅乃從之稱受詔居中侍疾裘惔之孫也(栁惔栁元/景之從孫)
(世隆之子世仕江南江陵陷栁/氏入闗中遂臣於周惔徒甘翻)是日帝殂(年二十二/殂祚乎翻)祕
不𤼵䘮昉譯矯詔以堅總知中外兵馬事(帝考異曰周/  紀乙未帝)
(不豫還宫詔堅入侍疾丁未追五王入朝己酉大漸昉/譯矯制以堅受遺輔政是日帝崩按堅以變起倉猝故)
(得矯命當國若自乙未至己酉凡/十五日事安得不泄今從隋帝紀)顔之儀知非帝指拒
而不從昉等草詔署訖逼之儀連署之儀厲聲曰主上
升遐(記曲禮告䘮曰天王登假鄭𤣥曰登上也假己也/上己者言若仙去云耳登猶升也假與遐同音霞)
嗣子冲幼(静帝時/年八歳)阿衡之任(商相伊尹輔太甲稱阿衡/孔安國𫝊曰阿倚衡平)
宜在宗英(才過人曰英宗英宗/室之中其才過人者)方今趙王最長以親以
德合膺重寄(趙王謂趙王招於静帝諸大父行/中其年最長長知兩翻膺當也)公等備
受朝㤙(朝直/遥翻)當思盡忠報國奈何一旦欲以神噐假人
(老子天下神噐為者敗之執者失之註云大寳之位是/天地神明之噐故不可以力為也又曰國之利噐不可)
(以授/人)之儀有死而已不能誣罔先帝昉等知不可屈乃
代之儀署而行之諸衛既受勑並受堅節度(周自左右/宫伯至左)
(右羽林游擊/皆諸衛官也)堅恐諸王在外生變以千金公主將適突
厥為辭徴趙陳越代滕五王入朝(五王就國見上巻上/年厥九勿翻朝直遥)
(翻/)堅索符璽(符謂兵符璽謂天子六/璽索山客翻璽斯氏翻)顔之儀正色曰此
天子之物自有主者宰相何故索之(索山/客翻)堅大怒命引
出將殺之以其民望出為西邉郡守(西邊恐當作西疆/五代志臨洮郡合)
(川縣後周置仍立西疆郡仲考異曰北史鄭譯𫝊之儀/與宦者謀引大將軍宇文  輔政仲已至御坐譯知之)
(遽率開府楊惠及劉昉皇甫績栁裘俱入仲與之儀見/譯等愕然逡廵欲出隋文因執之於是矯詔復以譯為)
(内史上大夫明日隋文為丞相拜譯柱國府/長史按之儀若爾豈復得全今従之儀𫝊)丁未𤼵䘮
靜帝入居天臺罷正陽宫(置正陽宫見/上巻上年)大赦停洛陽宫
作(治洛陽宫見上/巻上年二月)庚戌尊阿史那太后為太皇太后李
太后為太帝太后(靜帝祖/母也)楊后為皇太后朱后為帝太
后(靜帝嫡母/生母也)其陳后元后尉遲后並為尼(皆不以德選/以色進者也)
(尼女/夷翻)以漢王贊為上柱國右大丞相(贊静帝叔父也周/人上右相息亮翻)
尊以虚名實無所綜理以楊堅為假黄鉞左大丞相秦
王贄為上柱國百官摠己以聽於左丞相(孔子曰君薨/百官摠己以)
(聽於冢宰三年朱熹曰各摠攝已職以聽/也余謂若此者必有伊周之臣而後可)堅初受顧命
(顧命始於周成王孔安國曰臨終之命曰顧命余謂顧/命者言天子登遐若囘顧而有所言也陸德眀曰顧工)
(户/翻)使䢴國公楊惠(邗音寒又/古寒翻)謂御正下大夫李德林曰
朝廷賜令摠文武事經國任重今欲與公共事必不得
辭德林曰願以死奉公堅大喜始劉昉鄭譯議以堅為
大冢宰譯自攝大司馬昉又求小冢宰(後周置小冢宰/上大夫也六命)
(按爾雅冢大也鄭玄曰冢大之上也冢宰之上不/宜加小字故周官止曰小宰昉分㒺翻冢知隴翻)堅私
問德林曰欲何以見處(處昌/吕翻)德林曰宜作大丞相假黄
鉞都督中外諸軍事不爾無以壓衆心(如昉譯之言大/冢宰雖六官之)
(長然猶與諸公等夷德林所言則宇文泰所以輔/魏者也不爾猶言不如此也相息亮翻壓於甲翻)及𤼵
䘮即依此行之以正陽宫為丞相府時衆情未壹(言周/之朝)
(臣未盡歸/心於堅)堅引司武上士盧賁置左右(賁扶/分翻)將之東宫
(正陽宫本/東宫也)百官皆不知所從堅潜令賁部伍仗衛(仗衛/執仗)
(而宿衛之兵也盧賁以司武上士/統之楊堅潜令賁此舉為如何)因召公卿謂曰欲求
富貴者宜相隨(觀堅此言則其/夙心可知矣)徃徃偶語欲有去就賁
嚴兵而至衆莫敢動出崇陽門(崇陽門周宫/城之東門)至東宫門
者拒不納賁諭之不去瞋目叱之(瞋昌/真翻)門者遂却堅入
賁遂典丞相府宿衛(盧賁遂為楊/堅私人矣)賁辯之弟子也(盧辯/與蘓)
(綽共定後周/官制者也)以鄭譯為丞相府長史(長知/兩翻)劉昉為司馬
李德林為府屬(丞相府有/掾有屬)二人由是怨德林内史下大
夫勃海髙熲(按隋書髙熲自六勃/海蓨人熲古迥翻)眀敏有噐局習兵事
多計畧堅欲引之入府(引之入丞相/府為官屬)遣楊惠諭意(楊惠/堅族)
(子也堅初秉周政欲引時才故率使/之諭意堅既受禪封觀王改名雍)熲承㫖欣然曰願
受驅馳縱令公事不成熲亦不辭滅族乃以為相府司
録(司録摠録一府之事/令力丁翻相息亮翻)時漢王贊居禁中毎與静帝同
帳而坐劉昉飾美妓進贊(妓渠綺翻/女樂也)贊甚悦之昉因説
贊曰大王先帝之弟時望所歸孺子幼冲豈堪大事(説/輸)
(芮翻孺子/謂靜帝)今先帝初崩人情尚擾王且歸第待事寧後
入為天子此萬全計也贊年少(少詩/照翻)性識庸下以為信
然遂從之堅革宣帝苛酷之政更為寛大删略舊律作
刑書要制奏而行之躬履節儉中外悦之(賈誼曰寒者/利裋褐飢者)
(甘糟糠天下之嗷嗷新主之資也古之得天下必先有/以得天下之心雖奸雄挾數用術不能外此也更工衡)
(翻/)堅夜召太史中大夫庾季才(太史掌天文厯數周制/太史中大夫屬春官五)
(命/)問曰吾以庸虚(庸言身無所能虚言/胷中無所有謙辭也)受茲顧命天時
人事卿以為何如季才曰天道精微難可意察竊以人
事卜之符兆已定(符籤也證也驗也兆龜坼/文也又人事之兆朕也)季才縱言
不可公豈復得為箕潁之事乎(司馬貞曰堯讓天下於/許由由遂逃於箕山洗)
(耳于潁水復扶/又翻又音如字)堅黙然久之曰誠如君言獨孤夫人亦
謂堅曰大事已然騎虎之勢必不得下勉之(獨孤夫人/堅妃也騎)
(虎而下必/為所噬)堅以相州摠管尉遲迥位望素重恐有異圖
(相息亮翻/尉紆勿翻)使迥子魏安公惇奉詔書召之㑹葬(魏安郡/公五代)
(志武威郡昌松縣有後/魏魏安郡注詳見後)壬子以上柱國韋孝寛為相州
摠管又以小司徒叱列長乂為相州刺史(叱列虜複姓/出於拓㧞氏)
(西部後為/周之戚里)先令赴鄴孝寛續進(鄴相州摠/管治所)陳王純時鎮
齊州(純就國於濟南/濟南郡齊州也)堅使門正上士崔彭徴之(門正掌/門闗啓)
(閉之節及/出入門者)彭以兩騎往止𫝊舍(騎竒寄翻/𫝊張戀翻)遣人召純純
至彭請屏左右宻有所道(屏必郢翻/道言也)遂執而鎻之因大
言曰陳王有罪詔徴入朝左右不得輙動其從者愕然
而去(朝直遥翻/從才用翻)彭楷之孫也(崔楷死職見一百五十/一巻梁武帝大通元年)六
月五王皆至長安　庚申周復行佛道二教(周禁二教/見一百七)
(十一巻六年復扶/又翻又音如字)舊沙門道士精志者簡令入道(簡分/别也)
　周尉遲迥知丞相堅將不利於帝室謀舉兵討之(尉/紆)
(勿翻相/息亮翻)韋孝寛至朝歌(五代志汲郡衛/縣舊曰朝歌)迥遣其大都督
賀蘭貴(周書賀蘭其先與魏俱起有紇/伏者為賀蘭莫何弗因以為氏)齎書候韋孝寛
(齎相/稽翻)孝寛留貴與語以審之疑其有變遂稱疾徐行又
使人至相州求醫藥密以伺之(伺相/吏翻)孝寛兄子藝為魏
郡守(守式/又翻)迥遣藝迎孝寛孝寛問迥所為藝黨於迥不
以實對(魏郡守與相州搃管府同治鄴職事有聨/且迥忠于帝室宜其黨于所事守手又翻)孝寛
怒將斬之藝懼悉以迥謀語孝寛(語牛/倨翻)孝寛擕藝西走
毎至亭驛(亭郵亭也即/置驛之所)盡驅其𫝊馬而去(𫝊馬即驛馬/𫝊張戀翻)
謂驛司曰(驛司掌/驛之吏)蜀公將至宜速具酒食(尉遲迥封蜀/公故稱之)
迥尋遣儀同大將軍梁子康將數百騎追孝寛追者至
驛輙逄盛饌(康將即亮翻又音如字領也騎竒/寄翻饌雛皖翻又雛戀翻食也)又無馬
遂遲留不進孝寛與藝由是得免(史言韋孝寛/機數過人)堅又令
候正破六韓裒詣迥諭㫖(破六韓虜三字姓諭譬也告/也暁也㫖意向也裒薄矦翻)
宻與摠管府長史晉昶等書(姓苑晉本唐叔虞之後以/國為氏長知兩翻昶音敞)
令為之備迥聞之殺昶及裒集文武士民(文武謂摠管/府及州郡文)
(武官屬也/令力丁翻)登城北樓令之曰楊堅藉后父之勢挾幼主
以作威福不臣之迹暴於行路(令力定翻藉慈夜翻暴/歩卜翻顯示也又如字)
(顯露/也)吾與國舅甥(尉遲迥宇/文㤗之甥)任兼將相先帝處吾於此
(將即亮翻相息/亮翻處昌吕翻)本欲寄以安危今欲與卿等糾合義勇
(糾渠黝翻䋲三合為糾/言糾合者義取諸此)以匡國庇民何如衆咸從命迥
乃自稱大摠管承制置官司(稱大摠管者欲以統攝諸/州摠管署置官司而隔於)
(權臣未得以聞於/天子故曰承制)時趙王招入朝留少子在國(趙王招/國於襄)
(國襄國屬相州摠管府/朝直遥翻少詩照翻)迥奉以號令甲子堅𤼵闗中兵
以韋孝寛為行軍元帥(帥所/類翻)郕公梁士彦樂安公元諧
化政公宇文忻濮陽公武川宇文述武鄉公崔𢎞度清
河公楊素隴西公李詢等皆為行軍摠管以討迥(梁士/彦國)
(公郕古國名自元諧以下皆郡公五代志北海郡千乗/縣舊置樂安郡地形志夏州有化政郡參考五代志當)
(在夏州巖録縣界東平郡郵城縣舊置濮陽郡述𫝊曰/述代郡武川人志馬邑郡善陽縣有代郡上黨郡鄉縣)
(石勒置武鄉郡五代志周改馮翊華隂縣為武鄉郡清/河郡武城縣舊置清河郡隴西古郡也後魏領襄武首)
(陽縣樂音洛/濮博木翻)𢎞度楷之孫詢穆之兄子也(李穆時為/并州刺史)初
宣帝使計部中大夫楊尚希撫慰山東(後周置計部盖/主計㑹之簿書)
(若周官之司書杜/佑曰計部屬天官)至相州聞宣帝殂(殂祚/乎翻)與尉遲迥𤼵
䘮(尉紆/勿翻)尚希出謂左右曰蜀公哭不哀而視不安將有
他計吾不去懼及於難(難乃/旦翻)遂夜從㨗徑而遁(捷徑者/不由正)
(路捷出取/徑直而行)遲眀(遲直利/翻待也)迥覺追之不及遂歸長安堅遣
尚希督宗兵三千人鎮潼闗(楊尚希𢎞農人𢎞農華隂/諸楊自東漢至後魏為名)
(族魏分東西𢎞農又為/兵衝故楊氏有宗兵)雍州牧畢刺王賢(雍於用翻刺/盧逹翻諡法)
(愎狠遂過曰刺又不思忘愛曰刺暴/慢無親曰刺楊堅加賢以惡諡耳)與五王謀殺堅事
洩(洩與/泄同)堅殺賢并其三子掩五王之謀不問(堅豈真不/問哉山東)
(有變内復相圖/姑以安反側耳)以秦王贄為大冢宰杞公椿為大司徒
庚子以柱國梁睿為益州摠管睿禦之子也(梁禦見一/百五十六)
(巻梁武帝中/大通六年)　周遣汝南公神慶司衛上士長孫晟(汝/南)
(古郡名晟/丞正翻)送千金公主於突厥(厥九/勿翻)晟幼之曽孫也(按/隋)
(長孫晟𫝊及唐宰相世系表晟長孫稚之五世孫稚字/㓜卿生子裕子裕生紹逺紹逺生覧覧生敞敞生熾熾)
(生晟非曽孫也若書/稚字幼下亦闕卿字)又遣建威矦賀若誼(建威縣矦五/代志建威縣)
(屬武都郡/若人者翻)賂佗鉢可汙(可從刋入/聲汗音寒)且説之以求髙紹義
(説輸/芮翻)佗鉢偽與紹義獵於南境使誼執之誼敦之弟也
(賀若敦弼/之父也)秋七月甲申紹義至長安徙之蜀久之病死
於蜀　周青州摠管尉遲勤迥之弟子也(尉紆/勿翻)初得迥
書表送之尋亦從迥迥所統相衛黎洺貝趙冀瀛滄(五/代)
(志汲郡東魏置義州後周為衛州黎陽縣後魏黎陽郡/後置黎州武安郡後周置洺州清河郡後周置貝州趙)
(郡大陸縣舊曰廣阿置殷州後改趙州信都郡舊置冀/州河間郡河間縣舊置瀛州勃海郡饒安縣舊置滄州)
(滅考異曰周書迥𫝊又有毛州按迥/  後隋高祖始置毛州迥𫝊誤也)勤所統青齊膠光
莒等州(五代志北海郡置青州齊郡舊曰齊州高宻郡/舊置膠州東莱郡舊置光州琅邪郡沂水縣舊)
(置南青州後/周改為莒州)皆從之衆數十萬榮州刺史邵公胄(五代/志榮)
(陽郡汜水縣古虎牢也後魏置東中府東魏置北/豫州後周置榮州邵公胄周宗室也封邵郡公)申州
刺史李惠(五代志義陽郡江左置司州後/魏改曰郢州後周改曰申州)東楚州刺史
費也利進(五代志琅邪郡後魏置南徐州梁改為東徐/州東魏改東楚州陳改安州後周改泗州豈)
(史家以舊州名書之邪費也虜/複姓盖即費也頭種費扶沸翻)潼州刺史曹孝逺(按五/代志)
(後周亦無潼州但云下邳郡夏丘縣梁置潼州後齊改/曰睢州尋廢夏丘宿豫相去不逺宿豫舊東楚治所意)
(此時尚有此二/州而志逸之也)各據本州徐州摠管司録席毗羅據兖
州(五代志魯郡瑕丘縣舊置兖州姓苑/席姓其先姓籍避項羽諱改姓席氏)前東平郡守畢
義緒據蘭陵(五代志蘭陵縣舊曰承/置蘭陵郡守式又翻)皆應迥懐縣永橋
鎮將紇豆陵惠以城降迥(五代志懐縣屬河内郡隋大/業初廢入安昌縣安昌本州)
(縣紇豆陵虜三字姓魏收官氏志/次南諸姓有紇豆陵氏將即亮翻)迥使其所署大將軍
石遜攻建州建州刺史宇文弁以州降之(五代志長平/郡舊曰建州)
(降户/江翻)又遣西道行臺韓長業攻㧞潞州(五代志上黨郡/後周置潞州)
執刺史趙威署城人郭子勝為刺史紇豆陵惠襲陷鉅
鹿(鉅鹿古郡也隋/為縣屬襄國郡)遂圍恒州(五代志恒山郡後周/置恒州恒户登翻)上大
將軍宇文威攻汴州(五代志榮陽郡浚儀縣東魏置/梁州後周改曰汴州汴皮變翻)莒
州刺史烏丸尼等帥青齊之衆圍沂州(五代志琅邪郡/舊置北徐州後)
(周改曰沂州/帥讀曰率)大將軍檀讓攻㧞曹亳二州(五代志濟隂/郡後魏置西)
(兖州後周改曰曹州譙郡後魏置/南兖州後周改毫州亳旁各翻)屯兵梁郡(梁郡治/睢陽)席
毗羅衆號八萬軍於蕃城攻陷昌慮下邑(五代志彭城/郡滕縣舊曰)
(蕃置蕃郡隋改曰滕昌慮漢古縣後魏屬蘭陵郡下/邑亦漢古縣五代志屬梁郡漢書蕃音皮慮音廬)李
惠自申州攻永州㧞之(五代志汝南郡城陽縣梁置楚/州東魏置西楚州後齊曰永州)
(城陽前漢矦國其/地在義陽東北)迥遣使招大左輔并州刺史李穆穆
鎻其使封上其書(使疏吏翻/上時掌翻)穆子士榮以穆所居天下
精兵處(并州用武之地士健馬/多故曰天下精兵處)隂勸穆從迥穆深拒之
堅使内史大夫栁裘詣穆為陳利害(為于/偽翻)又使穆子左
侍上士渾往布腹心(布腹心者陳其/至誠非貌言也)穆使渾奉尉斗於
堅曰願執威柄以尉安天下(尉斗今之熨斗毛晃曰火/斗熨噐篆文作叞从􁆎从)
(火从又又偏旁手字持火所以申繒也今/文作尉俗加火作熨尉紆胄翻又紆勿翻)又以十三鐶
金帶遺堅十三鐶金帶者天子之服也(五代志曰革帯/案禮博二寸禮)
(圖曰璫綴於革帶阮諶以為有章印則於革帶佩之東/觀記曰楊賜拜太常詔賜自所著革帶故知形制尊卑)
(不别今博三寸半加金鏤䚢螳螂鈎以相鈎帶自大裘/至於小朝服皆用之天子以十三鐶金帶為異後周制)
(也鐶户闗翻/遺于季翻)堅大悦遣渾詣韋孝寛述穆意(使述穆意/以堅孝寛)
(附己/之心)穆兄子崇為懐州刺史(五代志河内/郡舊制懐州)初欲應迥後
知穆附堅慨然太息曰闔家富貴者數十人值國有難
竟不能扶傾繼絶復何面目處天地間乎(難乃旦翻復/扶又翻處昌)
(吕/翻)不得已亦附於堅迥子誼為朔州刺史(按五代志後/齊朔州治桑)
(乾隋併入馬邑郡/善陽縣置摠管府)穆執送長安又遣兵討郭子勝擒之
迥招徐州摠管源雄東郡守于仲文皆不從雄賀之曽
孫仲文謹之孫也(東郡治白馬源賀本出禿髪氏歸魏/改姓源于謹事宇文有大功守手又)
(翻/)迥遣宇文胄自石濟宇文威自白馬濟河(石濟在/白馬西)二
道攻仲文仲文棄郡走還長安迥殺其妻子迥遣檀譲
徇地河南丞相堅以仲文為河南道行軍摠管使詣洛
陽發兵討讓命楊素討宇文胄丁未周以丞相堅都督
中外諸軍事鄖州摠管司馬消難亦舉兵應迥(按五代/志漢東)
(郡唐城縣本梁之下溠城後魏之㵐西縣也後魏立肆/州尋改唐州後周省均欵溳歸四州入如此則鄖州已)
(併省今有鄖州摠管而志逸置摠管府之地此考史之/所以難也春秋鄖子之國杜預謂在江夏雲杜縣東南)
(有鄖城章懐太子賢曰雲杜故城在復州沔陽縣西北/周盖因古國名置鄖州于沔陽也鄖音云難乃旦翻)
己酉周以柱國王誼為行軍元帥以討消難(帥所/類翻)廣州
刺史于顗仲文之兄也與摠管趙文表不協詐得心疾
誘文表手殺之(誘音/酉)因唱言文表與尉遲迥通謀堅以
迥未平因勞勉之即拜吳州摠管(按隋書于顗𫝊顗時/為東廣州刺史五代)
(志江都郡梁置南兖州後齊改為東廣州陳復曰南兖/後周改曰吳州東廣州盖因廣陵以名州觀此則此時)
(東廣州刺史與吳州摠管並治廣陵/也廣上逸東字顗魚豈翻勞力到翻)趙僭王招謀殺堅
(楊堅亦以趙王招/謀殺已而加惡謚)邀堅過其第(過古/禾翻)堅齎酒殽就之(齎/則)
(兮/翻)招引入寢室招子貟貫及妃弟魯封等皆在左右佩
刀而立又藏刅於帷席之間伏壯士於室後堅左右皆
不得從唯從祖弟開府太將軍𢎞大將軍元胄坐于户
側胄順之孫也(元順以伉直得名於/孝昌之間從才用翻)𢎞胄皆有勇力為
堅腹心酒酣招以佩刀刺𤓰連啗堅欲因而刺之(酣户/甘翻)
(刺七賜翻又七迹翻/啗徒敢翻又徒濫翻)元胄進曰相府有事不可乆留招
訶之曰我與丞相言汝何為者叱之使却胄瞋目憤氣
扣刀入衛(訶虎何翻/瞋昌真翻)招賜之酒曰吾豈有不善之意邪
卿何猜警如是(猜疑也警戒也猜警言/疑而加戒慎也邪音耶)招偽吐將入後
閤胄恐其為變扶令上坐如此再三招偽稱㗋乾(吐土/故翻)
(嘔也上時掌翻坐徂/卧翻下同乾音干)命胄就厨取飲胄不動㑹滕王逌
後至(逌音/由)堅降階迎之胄耳語曰(附耳/而語)事勢大異可速
去堅曰彼無兵馬何能為胄曰兵馬皆彼物彼若先發
大事去矣胄不辭死恐死無益堅復入坐(復扶又翻/又音如字)胄
聞室後有被甲聲遽請曰相府事殷(被皮義翻相息/亮翻殷衆也)公
何得如此因扶堅下牀趨去招將追之胄以身蔽户招
不得出堅及門胄自後至招恨不時𤼵彈指出血壬子
堅誣招與越野王盛謀反皆殺之(野亦惡/謚也)及其諸子賞
賜元胄不可勝計(勝音/升)周室諸王數欲伺隙殺堅(數所/角翻)
(伺相/吏翻)堅都督臨涇李圎通常保䕶之(按隋書李圓通𫝊/作京兆涇陽人涇)
(陽縣固屬京兆若以為臨涇/則屬安定圓通少給使堅家)由是得免　癸丑周主封
其弟衍為葉王(大建五年六月周皇孫衍生武帝建德/二年也大建九年周封皇子衍為道王)
(武帝建德之六年也今静帝又封其弟衍為葉王李延/夀又謂静帝本名衍改名闡互有背馳當考葉式渉翻)
術為郢王　周豫荆襄三州蠻反(豫州汝南郡荆州南/郡襄州襄陽郡此蠻)
(即所謂山蠻自荆襄/至于汝漢皆有之)攻破郡縣　周韋孝寛軍至永橋
城諸將請先攻之孝寛曰城小而固若攻而不㧞損我
兵威今破其大軍此何能為於是引軍壁於武陟(武陟/地名)
(按五代志在河内郡修武縣界/至隋析置武陟縣將即亮翻)尉遲迥遣其子魏安公
惇帥衆十萬入武德軍於沁東(魏安縣公五代志宕渠/郡墊江縣後周為魏安)
(縣又沔陽郡甑山縣梁置梁安郡西魏改曰魏安郡注/又見前河内郡安昌縣舊曰州縣置武德郡尉於勿翻)
(惇都昆翻帥讀/曰率沁七鴆翻)㑹沁水漲孝寛與迥隔水相持不進(此/與)
(迥兵相/持耳)孝寛長史李詢宻啓丞相堅云梁士彦宇文忻
崔𢎞度並受尉遲迥饟金(長知兩翻相息亮/翻饟即亮翻饋也)軍中慅慅
(慅采早翻慅慅/憂愁不安也)人情大異堅深以為憂與内史上大夫
鄭譯謀代此三人者(後周之制上/大夫六命)李德林曰公與諸將
皆國家貴臣未相服從今正以挾令之威控御之耳(將/即)
(亮翻挾令謂挾天/子以令諸將也)前所遣者疑其乖異後所遣者又安
知能盡其腹心邪(邪音/耶)又取金之事虚實難眀今一旦
代之或懼罪逃逸若加縻縶則自鄖公以下莫不驚疑
(縻靡為翻縶陟立翻皆謂/繫縛也韋孝寛封鄖國公)且臨敵易將此燕趙之所以
敗也(燕惠王信䜛用騎刼代樂毅而敗于田單趙惠文/王聽間用趙括代亷頗以敗于白起臨敵易將之)
(禍也將即亮翻燕因/肩翻將即亮翻下同)如愚所見但遣公一腹心明于智
略素為諸將所信服者速至軍所使觀其情偽縱有異
意必不敢動動亦能制之矣堅大悟曰公不發此言幾
敗大事(幾居依翻/敗補邁翻)乃命少内史崔仲方徃監諸軍為之
節度仲方猷之子也(以杜佑通典攷之少内史當作小/内史崔猷見一百六十二巻梁武)
(帝太清三年仲方有文武才幹與/堅少相欵宻故欲用之監工銜翻)辭以父在山東又命
劉昉鄭譯昉辭以未嘗為將(將即/亮翻)譯辭以母老堅不悦
府司録髙熲請行堅喜遣之熲受命亟𤼵(亟紀/力翻)遣人辭
母而已自是堅措置軍事皆與李德林謀之時軍書日
以百數德林口授數人文意百端不加治㸃(治脩改也/㸃塗㸃也)
(不加治㸃不加塗/改也治直之翻)司馬消難以鄖隨温應土順沔儇岳
九州及魯山等八鎮来降(五代志漢東郡西魏置并州/後改曰隨州安陸郡京山縣)
(舊曰新陽梁置新州西魏改曰温州應山縣梁置應州/漢東郡土山縣梁置土州順義縣梁置順州沔陽郡後)
(周置復州後改沔州安陸郡吉陽縣後周置澴州孝昌/縣西魏置岳州魯山在沔陽郡漢陽縣界臨江齊梁以)
(來為重鎮儇當作澴/音户闗翻難乃旦翻)遣其子為質以求援(質音/致)八月己
未詔以消難為大都督摠督九州八鎮諸軍事司空賜
爵隨公庚申詔鎮西將軍樊毅進督沔漢諸軍事(沔即/漢也)
南豫州刺史任忠帥衆趣歴陽超武將軍陳慧紀為前
軍都督趣南兖州(超武將軍梁置與宣猛將軍同/班任音壬帥讀曰率趣七喻翻)　周
益州摠管王謙(周益州摠管/府治成都)亦不附丞相堅起巴蜀之
兵以攻始州(此巴蜀謂漢巴郡蜀郡大界五代志普安/郡梁置南梁州後改曰安州西魏改曰始)
(州/)梁睿至漢川不得進(堅以梁睿代王謙謙舉兵故睿/不得進漢川即漢中隋避諱改)
(曰漢/川)堅即以睿為行軍元帥以討謙(帥所/類翻)　戊辰詔以
司馬消難為大都督水陸諸軍事庚午通直散騎常侍
淳于陵克臨江郡(五代志歴陽郡烏江縣梁置江都郡/後齊改為齊江郡陳改為臨江郡散)
(悉亶翻騎/竒寄翻)梁世宗使中書舍人柳莊奉書入周丞相堅
執莊手曰孤昔開府從役江陵深蒙梁主殊眷今主幼
時艱猥䝉顧託梁主奕葉委誠朝廷(奕累也奕葉累/世也朝直遥翻)當
相與共保嵗寒(孔子曰歳寒然後知松栢之後彫何晏/注曰大寒之歳衆木皆死然後知松栢)
(不彫傷平嵗衆木亦有不死者故須歳寒而後别之喻/凡人處治世亦自能修整與君子同在濁世然後知君)
(子之不茍容後之言/保歳寒者義取諸此)時諸將競勸梁主舉兵與尉遲迥
連謀以為進可以盡節(將即亮翻/尉紆勿翻)周氏退可以席巻山
南(漢沔之地在中南太華/諸山之南巻讀曰捲)梁主疑未决㑹莊至具道堅
語且曰昔袁紹劉表王凌諸葛誕皆一時雄傑據要地
擁彊兵然功業莫就禍不旋踵者良由魏晋挾天子保
京都仗大順以為名故也(袁紹事始六十三巻漢獻帝/建安四年終六十四巻十年)
(劉表事見六十五巻十二年十三年王凌事見七十五/巻魏邵陵厲公嘉平元年終三年諸葛誕事見七十七)
(巻高貴鄉公甘/露二年三年)今尉遲迥雖曰舊將昏耄已甚(將即亮/翻耄莫)
(到/翻)司馬消難王謙常人之下者非有匡合之才(匡合用/管仲相)
(齊桓公九合諸/矦一匡天下事)周朝將相多為身計競効節於楊氏(朝/直)
(遥翻將即亮/翻相息亮翻)以臣料之迥等終當覆滅隨公必移周祚
(祚福也禄/也位也)未若保境息民以觀其變梁主深然之衆議
遂止高熲至軍為橋於沁水尉遲惇於上流縱火栰(大/曰)
(栰小曰桴縛本為栰寘火積薪於上流/放之欲順流而下以焚橋栰房越翻)熲豫為土狗以
禦之(盖積土于水中前鋭後廣前高後庳其狀如坐狗/分居上流以礙火栰使不得下逼橋邉也  考異)
(曰隋書作木栰/木狗今從北史)惇布陳二十餘里(陳讀曰/陣下同)麾兵少却(少/詩)
(沼/翻)欲待孝寛軍半度而擊之孝寛因其却鳴鼔齊進軍
既度熲命焚橋以絶士卒反顧之心惇兵大敗單騎走
(騎竒/寄翻)孝寛乗勝進追至鄴庚午迥與惇及惇弟西都公
祐(西都縣公五代志西平/郡湟水縣舊曰西都)悉將其卒十三萬陳於城南
迥别統萬人皆緑巾錦襖號黄龍兵(將即亮翻襖/烏浩翻袍襖)迥弟
勤帥衆五萬(帥讀/曰率)自青州赴迥以三千騎先至迥素習
軍旅老猶被甲臨陳(被皮/義翻)其麾下皆闗中人為之力戰
(闗中人不顧父母妻子為迥/力戰言其得士心為於偽翻)孝寛等軍不利而却鄴中
士民觀戰者數萬人行軍摠管宇文忻曰事急矣吾當
以詭道破之乃先射觀者(李考異曰隋書云高熲與/  詢先犯勸者今從北史)觀
者皆走轉相騰藉聲如雷霆(人衆而囂故其聲如雷霆/射食亦翻下同藉慈夜翻)
忻乃𫝊呼曰賊敗矣衆復振因其擾而乗之迥軍大敗
走保鄴城孝寛縱兵圍之李詢及思安伯代人賀婁子
幹先登(思安縣伯五代志河池郡河池縣後魏置思安/縣魏書官氏志神元皇帝時諸部内入者有賀)
(樓氏盖/虜複姓)崔𢎞度妹先適迥子為妻及鄴城破迥窘廹升
樓(窘巨/隕翻)𢎞度直上龍尾追之(築道陂陀以上城其道下/附於地若龍垂尾然故曰)
(龍尾上/時掌翻)迥彎弓將射𢎞度𢎞度脱兜鍪謂迥曰頗相識
不(鍪莫矦翻/不讀曰否)今日各圖國事不得顧私以親戚之情謹
遏亂兵不許侵辱事勢如此早為身計何所待也迥擲
弓於地罵左丞相極口而自殺(楊堅時為/左右丞相)𢎞度顧其弟
𢎞升曰汝可取迥頭𢎞升斬之軍士在小城中者孝寛
盡阬之(以其從迥為/之拒戰也)勤惇祐東走青州(走音奏又/音如字)未至
開府儀同大將軍郭衍追獲之丞相堅以勤初有誠欵
(以勤初表送迥/書也相息亮翻)特不之罪李惠先自縛歸罪(李惠自申/州舉兵應)
(迥既而知迥事/不成先自歸)堅復其官爵迥末年衰耄(記五十始衰/謂精力消耗)
(八十九十曰耄注耄惛忘也耄/莫報翻復扶又翻又音如字)及起兵以小御正崔逹
挐為長史逹挐暹之子也(崔暹見用於高澄挐奴加/翻長知兩翻暹息㢘翻)文
士無籌略舉措多失凡六十八日而敗于仲文軍至蓼
隄去梁郡七里(九域志蓼隄梁孝王築至睢陽三百里/按此則九域志所謂睢陽非漢舊城之)
(地蓼盧鳥翻/或音六非)檀讓擁衆數萬仲文以羸師挑戰而偽北
(羸倫為翻/挑徒了翻)讓不設備仲文還擊大破之生獲五千餘人
斬首七百級(還從宣翻/又音如字)進攻梁郡(梁郡治/睢陽)迥守將劉子
寛弃城走(將即亮/翻下同)仲文進擊曹州獲迥所署刺史李仲
康檀讓以餘衆屯成武仲文襲擊破之遂㧞成武(五代/志濟)
(隂郡成武縣/時為永昌郡)迥將席毗羅衆十萬屯沛縣(五代志沛縣/屬彭城郡將)
(即亮/翻)將攻徐州(徐州彭城郡沛縣在/州西北一百四十里)其妻子在金鄉(五/代)
(志金鄉縣屬/曹州濟隂郡)仲文遣人詐為毗羅使者(使疏/吏翻)謂金鄉城
主徐善淨曰檀讓明日午時至金鄉宣蜀公令賞賜將
士金鄉人皆喜仲文簡精兵偽建迥旗幟倍道而進(簡/分)
(揀也幟/昌志翻)善淨望見以為檀讓出迎謁仲文執之遂取金
鄉諸將多勸屠其城仲文曰此城乃毗羅起兵之所當
寛其妻子其兵自歸如即屠之彼望絶矣衆皆稱善於
是毗羅恃衆來薄官軍(薄廹/也)仲文設伏擊之毗羅衆大
潰爭投洙水死水為之不流(洙水詳見辯/誤為千偽翻)獲檀讓檻送
京師(京師謂/長安)斬毗羅𫝊首(亦𫝊首/於長安)韋孝寛分兵討闗東
叛者悉平之堅徙相州於安陽毁鄴城及邑居(劉昫曰/楊堅令)
(韋孝寛討尉遲迥平之焚燒鄴城徙其居人南遷四十/五里以安陽城為相州理所仍為鄴縣隋又改為安陽)
(縣漢魏郡城在縣西北七里煬帝於鄴故/都大慈寺置鄴縣相息亮翻尉紆勿翻)分相州置毛
州魏州(五代志武陽郡後周置魏州館陶縣置毛州顔/師古曰漢武帝時河北決于館陶分為屯氏河)
(屯音大門翻而隨室分析州縣誤/以為毛氏河乃置毛州失之甚矣)梁主聞迥敗謂栁莊
曰若從衆人之言社稷已不守矣丞相堅之初得政也
待黄公劉昉沛公鄭譯甚厚(黄古國名沛本縣名以漢/高祖初為沛公故亦為國)
(昉分/㒺翻)賞賜不可勝計(勝音/升)委以心膂(膂力舉翻字林膂/脊骨也人之一身)
(思慮之所以運者心腰背/之所以强者膂故以為喻)朝野傾屬(朝直遥翻/屬之欲翻)稱為黄
沛二人皆恃功驕恣(恃其汲引/之功也)溺於財利不親職務及
辭監軍堅始疎之恩禮漸薄(監工/銜翻)高熲自軍所還(言自/鄴還)
(還音旋/又如字)寵遇日隆時王謙司馬消難未平(難乃/旦翻)堅憂之
忘寢與食而昉逸游縱酒相府事多遺落(遺失也落墜/也相息亮翻)
堅乃以高熲代昉為司馬不忍廢譯隂勑官屬不得白
事於譯(勑戒/也)譯猶坐聽事(聽事丞相府長史/聽事也聽讀曰㕔)無所闗預
(要㑹之處為闗又聨絡/也預參預也又干也)惶懼頓首求解職堅猶以恩禮
慰勉之　癸酉智武將軍魯廣逹克周之郭黙城(梁置/五德)
(將軍智武其一也郭黙/城當在今蘄黄二州界)丙子淳于陵克祐州城(祐州城/地闕)
　周以漢王贊為太師申公李穆為太傅宋王實為大
前疑秦王贄為大右弼燕公于寔為大左輔(燕因/肩翻)寔仲
文之父也　周王誼帥四摠管至鄖州司馬消難擁其
衆以魯山甑山二鎮來降(五代志甑山縣後周置屬沔/陽郡帥讀曰率鄖音云難乃)
(旦翻甑子孕/翻降户江翻)初消難遣上開府儀同大將軍叚珣將兵
圍順州(將即亮翻又/如字領也)順州刺史周法尚不能拒弃城走
消難虜其母弟而南樊毅救消難不及周亳州摠管元
景山撃之毅掠居民而去景山與南徐州刺史宇文㢸
追之(按隋書宇文㢸𫝊㢸時為南司州刺史與元景山/共追樊毅又五代志安陸郡吉陽縣梁置義陽郡)
(西魏改為南司州其地近澴順/諸州南徐當作南司㢸古弼字)與毅戰於漳口(此漳非/左傳所)
(謂江漢沮漳之漳今安陸西五十里有漳水沈括筆談/曰清濁相揉者為漳章文也别有雲夢之漳與溳合流)
(色理如螮蝀/數十里方混)一日三戰三捷毅退保甑山鎮城邑為消
難所據者景山皆復取之鄖州巴蠻多叛(按王誼𫝊於/時北至商洛)
(南拒江淮東西二千餘里巴蠻多叛是則晉宋以來所/謂山蠻也南朝諸史所謂荆雍州蠻者也以其先出於)
(巴種故謂/之巴蠻)共推渠帥蘭雒州為主以附消難(渠大也渠/帥者大帥)
(也帥所類翻/下氐帥同)王誼遣諸將分討之旬月皆平陳紀蕭摩
訶攻廣陵(陳紀即/陳慧紀)周吳州摠管于顗擊破之(顗魚/豈翻)沙州
氐帥楊永安聚衆應王謙大將軍樂寧公逹奚儒討之
(按隋書逹奚長儒𫝊沙氐楊永安扇動利興武文沙龍/等六州以應謙參考五代志獨不載沙州盖沙氐所居)
(之地就置沙州以授其渠帥也又長儒襲父慶爵樂安/公志云北海郡博昌縣舊曰樂安寧當作安儒上逸長)
(字/)楊素破宇文胄於石濟斬之　周以神武公竇毅為
大司馬(竇毅即前/紇豆陵毅)齊公于智為大司空九月以小宗伯
竟陵公楊惠為大宗伯(竟陵縣公五代志沔陽郡竟陵/縣舊曰霄城置竟陵郡後周廢)
(郡改縣/曰竟陵)　丁亥周將王延貴帥衆援歴陽任忠擊破之
生擒延貴(將即亮翻下同帥讀/曰率下同任音壬)　壬辰周廢皇后司馬
氏為庶人(以司馬后父消難/起兵而南叛也)庚戍以隨世子勇為洛州
摠管東京小冢宰摠統舊齊之地(自闗以東河汾以北/皆舊齊之地東京小)
(冢宰此洛州所/置六府官也)壬子以左丞相堅為大丞相罷左右丞
相之官冬十月甲寅日有食之　周丞相堅殺陳惑王
純及其子(純周五王之一也/故楊堅加之惡謚)　周梁睿將歩騎二十萬
討王謙(騎竒/寄翻)謙分命諸將據險拒守睿奮擊屢破之蜀
人大駭謙遣其將逹奚惎高阿那肱乙弗䖍等帥衆十
萬攻利州(五代志義城郡後魏立益州世號小益州梁/曰黎州西魏復曰益州又改曰利州惎渠記)
(翻/)堰江水以灌之(嘉陵江在/利州城西)城中戰士不過二千摠管
昌黎豆盧勣晝夜拒守(隋書豆盧勣𫝊勣昌黎徒河人/本姓慕容燕北地王精之後也)
(中山敗歸魏北人謂/歸義為豆盧因氏焉)凡四旬時出竒兵撃惎等破之㑹
梁睿至惎等遁去睿自劒閣入進逼成都謙令逹奚惎
乙弗䖍城守親帥精兵五萬背城結陳睿擊之謙戰敗
將入城惎䖍以城降(守手又翻帥讀曰率背蒲/昧翻陳讀曰陣降户江翻)謙將麾
下三十騎走新都(新都縣屬蜀郡九域志新都縣在成/都北四十五里將即亮翻騎竒寄翻)
(走音/奏)新都令王寳執之戊寅睿斬謙及高阿那肱劒南
平(蜀地在劒閣之/南故曰劒南)　十一月甲辰周逹奚儒破楊永安
沙州平(奚下儒上/脫長字)丁未周鄖襄公韋孝寛卒(謚法辟地/有德曰襄)
(又甲胄有勞曰/襄卒子恤翻)孝寛久在邊境(梁武帝中大同元年韋/孝寛鎮玉壁宇文與高)
(氏兵爭倚為蕃/扞有年數矣)屢抗彊敵所經略布置人初莫之解(解/户)
(買翻/暁也)見其成事方乃驚服雖在軍中篤意文史敦睦宗
族(敦厚/也)所得俸禄(俸扶/用翻)不入私室人以此稱之　十二
月庚辰河東康簡王叔獻卒(謚法温柔好樂曰/康一德不懈曰簡)　癸亥
周詔諸改姓者宜悉復舊(宇文㤗以諸將補九十九姓/見一百六十五巻梁元帝承)
(聖三年上書十二月庚辰此書癸亥自庚辰至癸亥四/十四日庚辰必誤按長歴周陳十二月皆壬子朔恐是)
(丙/辰)　甲子周以大丞相堅為相國摠百揆去都督中外
大冢宰之號(去𦍑/吕翻)進爵為王以安陸等二十郡為隨國
(按隋書帝紀時以隋州之崇業鄖州之安陸城陽温州/之宜人應州之平靖上眀順州之淮南土州之永川昌)
(州之廣昌安昌申州之義陽淮安息州之新蔡建安豫/州之汝南臨潁廣寧初安蔡州之蔡陽郢州之漢東二)
(十郡為/隨國)贊拜不名備九錫之禮(是時九錫之禮一大輅/戎輅各一𤣥牡二駟二)
(衮冕之服赤舄副焉三軒懸之樂六佾之舞四朱户以/居五納陛以登六虎賁三百人七鈇鉞各一八彤弓一)
(彤矢百盧弓十盧矢千/九秬鬯一卣圭瓚副焉)堅受王爵十郡而已辛未殺代
奰王逹滕聞王逌及其子(既殺二王亦皆加以惡謚謚/法不醉而怒曰奰色取行違)
(曰聞奰/平祕翻)壬申以小冢宰元孝規為大司徒　是歳周境
内有州二百一十一郡五百八
　
　
　
　
　
　
　
　
　
　
　資治通鑑巻一百七十四
