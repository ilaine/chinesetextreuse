
　資治通鑑卷二百十　　　宋　司馬光　撰
　　　　　　　　　　　　　　胡三省　音注
　唐紀二十六(起上章閹茂八月盡昭/陽赤奮若凡三年有竒)
　　睿宗𤣥真大聖大興孝皇帝下
景靈元年八月庚寅往㢲第按問(此承上卷洛陽/縣官微聞其謀)重福
奄至縣官馳出白㽞守羣官皆逃匿洛州長史崔日知
獨帥衆討之(重直龍翻守式又翻/長知兩翻帥讀曰率)留臺侍御史李邕遇
重福於天津橋從者已數百人馳至屯營(從才用翻即/洛城左右屯)
(營/也)告之曰譙王得罪先帝(言重福得罪中/宗居之均州)今無故入都
此必為亂君等宜立功取富貴又告皇城(東都皇/城也)使閉
諸門重福先趣左右屯營營中射之(趣七喻翻/射而亦翻)矢如雨
下乃還趣左掖門(還從宣翻/掖音亦)欲取留守兵見門閉大怒
命焚之火未及然左屯營兵出逼之重福窘迫策馬出
上東(然與燃同窘渠隕翻上東洛城/上東門也東面北來第一門)逃匿山谷明日留
守大出兵搜捕重福赴漕渠溺死(舊考異曰睿宗實録/  本紀皆云癸巳重)
(福反今從太/上皇實録)日知日用之從父兄也(從才/用翻)以功拜東都
留守鄭愔貎醜多須既敗梳髻著婦人服匿車中(愔於/今翻)
(著陟/略翻)擒獲被鞫股慄不能對(被皮/義翻)張靈均神氣自若顧
愔曰吾與此人舉事宜其敗也與愔皆斬於東都市初
愔附來俊臣得進俊臣誅附張易之易之誅附韋氏韋
氏敗又附譙王重福竟坐族誅(史言張靈均雖幸禍好/亂之人猶能臨死不變)
(鄭愔者反覆於羣憸之間冐利不/顧而畏死乃爾烏足以權大事乎)嚴善思免死流静州
(嶺南之靜州貞觀中已改為富州此靜州屬劒南儀鳯/元年以悉州之悉唐縣置南和州武后天授二年更名)
(靜州嚴善思免死而流此夙/依嬖倖今從亂又得以偷生)　萬騎恃討諸韋之功多
暴横(騎竒寄翻/横户孟翻)長安中苦之詔並除外官又停以户奴
為萬騎(户奴為萬騎盖必/起於永昌之後)更置飛騎𨽻左右羽林(更工/衡翻)
　姚元之宋璟及御史大夫畢構上言先朝斜封官悉
宜停廢(璟瑟影翻上時/掌翻朝直遥翻)上從之癸巳罷斜封官凡數千
人(斜封官見上卷/中宗景龍三年)　刑部尚書同中書門下三品裴談
貶蒲州刺史(舊志蒲州京師東北三/百二十四里尚辰羊翻)　贈蘇安恒諫議
大夫(蘇安恒死見二百八卷中/宗景龍元年恒户登翻)　九月辛未以太子少
師致仕唐休璟為朔方道大總管(少始/照翻)　冬十月甲申
禮儀使姚元之宋璟奏(唐世凡有國恤皆以宰相為禮/儀使掌山陵祔廟等事使疏吏)
(翻/)大行皇帝神主應祔太廟請遷義宗神主於東都别
立廟從之(義宗祔廟見二百八/卷中宗神龍元年)　乙未追復天后尊號
為大聖天后　丁酉以幽州鎮守經略節度大使薛訥
為左武衞大將軍兼幽州都督節度使之名自訥始(使/疏)
(吏翻度考異曰統紀景雲二年四月以賀㧞延秀為河/西節  使節度之名自此始㑹要云景雲二年賀㧞延)
(嗣為凉州都督充河西節度始有節度之號又云范陽/節度自先天二年始除甄道一新表景雲元年置河西)
(諸軍州節度支度營田大使按訥先己為節度大使則/節度之名不始於延嗣也今從太上皇實録  是後天)
(寳緣邉御戎之地置八節度使其任愈重受命之日賜/雙旌雙節得以専制軍事行則建節樹六纛入境州縣)
(築節楼迎以鼔角衙仗居前旌幢居中大將鳴珂金鉦/鼔角居後州縣齎印迎於道左又唐之制有節度大使)
(副大使節度使其親王領節度大使而不出閣則在鎮/知節度者為副大使其異姓為節度使者有節度副使)
(至後唐開成二年七月勑頃因本朝親王遥領方鎮其/在鎮者遂云副大使知節度事但年代已深相沿未改)
(今天下侯伯並正節旄其未/落副大使者祇言節度使)　太平公主以太子年少
意頗易之既而憚其英武欲更擇闇弱者立之以久其
權數為流言云太子非長不當立(少詩照翻易以/豉翻數所角翻)己亥
制戒諭中外以息浮議公主每覘伺太子所為纎介必
聞於上(覘丑亷翻又丑/艶翻伺相吏翻)太子左右亦往往為公主耳目
太子深不自安(為誅太平公主/及其支黨張本)　諡故太子重俊曰節
愍太府少卿萬年韋湊上書以為賞罰所不加者則考
行立諡以褒貶之(上時掌翻/行下孟翻)故太子重俊與李多祚等
稱兵入宫中宗登𤣥武門以避之太子據鞍督兵自若
及其徒倒戈多祚等死太子方逃竄曏使宿衛不守其
為禍也胡可忍言明日中宗雨泣(雨泣者淚/下如雨也)謂供奉官
曰(中書門下兩省/官謂之供奉官)幾不與卿等相見其危如此(㡬居/希翻)今
聖朝禮𦵏諡為節愍臣竊惑之夫臣子之禮過廟必下
(下遐/嫁翻)過位必趨漢成帝之為太子不敢絶馳道(漢成帝/為太子)
(初居桂官元帝嘗急召之太子出龍楼門不敢絶馳道/西至直城門得絶乃度還入作室門上遲之問其故以)
(狀對乃著令太/子得絶馳道)而重俊稱兵宫内跨馬御前無禮甚矣
若以其誅武三思父子而嘉之則興兵以誅姦臣而尊
君父可也今欲自取之是與三思競為逆也又足嘉乎
若以其欲廢韋氏而嘉之則韋氏於時逆狀未彰大義
未絶茍無中宗之命而廢之是脅父廢母也庸可乎漢
戻太子困於江充之讒發忿殺充雖興兵交戰非圍逼
君父也兵敗而死(事見二十二卷/武帝征和二年)及其孫為天子始得
改𦵏猶諡曰戾(見二十四卷宣/帝本始元年)况重俊可諡之曰節愍
乎臣恐後之亂臣賊子得引以為比開悖逆之原非所
以彰善癉惡也(彰明也癉病也明其為善/病其為惡者也癉丁但翻)請改其諡多
祚等從重俊興兵不為無罪陛下今宥之可也名之為
雪亦所未安上甚然其言而執政以為制命已行不為
追改(為于/偽翻)但停多祚等贈官而已　十一月戊申朔以
姚元之為中書令　己酉𦵏孝和皇帝于定陵(定陵在/雍州富)
(平縣西北/十五里)廟號中宗朝議以韋后有罪不應祔𦵏追諡
故英王妃趙氏曰和思順聖皇后求其瘞莫有知者(妃/死)
(見二百二卷高/宗上元二年)乃以禕衣招䰟(唐制皇后之服曰褘衣/鞠衣䄠衣禕衣者受册)
(助祭朝㑹大事之服也深青織成為之畫翬赤質五色/十二等素紗中單黼領朱羅縠褾襈蔽膝隨裳色以緅)
(領為緣用翟為章三等青衣革帶大帶隨/衣色禆約紐佩綬如天子青韈舄加金舄)覆以夷衾(覆/敷)
(又/翻)祔𦵏定陵　壬子侍中韋安石罷為太子少保左僕
射同中書門下三品蘇瓌罷為少𫝊　甲寅追復裴炎
官爵初裴伷先自嶺南逃歸復杖一百徙北庭(伷讀曰/胄復扶)
(又/翻)至徙所殖貨任俠常遣客詗都下事武后之誅流人
也(裴炎死伷先流嶺南見二百三卷武后光宅翻/元年誅流人見二百五卷長夀二年詗休正)伷先先
知之逃奔胡中北庭都䕶追獲囚之以聞使者至流人
盡死伷先以待報未殺既而武后下制安撫流人有未
死者悉放還伷先由是得歸至是求炎後獨伷先在拜
詹事丞(詹事丞正六品上/掌判詹事府事)　壬戌追復王同皎官爵(王/同)
(皎死見二百八卷/中宗神龍二年)庚午許文貞公蘇瓌薨制起復其子
頲為工部侍郎頲固辭(頲他/鼎翻)上使李日知諭㫖日知終
坐不言而還(坐徂/卧翻)奏曰臣見其哀毁不忍發言恐其隕
絶上乃聽其終制　十二月癸未上以二女西城隆昌
公主為女官以資天皇太后之福仍欲於城西造觀(觀/古)
(玩翻道士/所居曰觀)諫議大夫寗原悌上言以為先朝悖逆庶人
以愛女驕盈而及禍新城宜都以庶孽抑損而獲全(新/城)
(公主下嫁武延暉宜城公/主下嫁裴㢲皆中宗女)又釋道二家皆以清淨為本
不當廣營寺觀勞人費財梁武帝致敗於前先帝取災
於後殷鑒不逺今二公主入道將為之置觀(觀古玩翻/為于偽翻)
不宜過為崇麗取謗四方又先朝所親狎諸僧尚在左
右宜加屏斥(朝直遥翻/屛卑郢翻)上覽而善之　宦者閻興貴以
事屬長安令李朝隱(屬之欲翻朝/直遥翻下同)朝隐繫於獄上聞之
召見朝隐勞之曰卿為赤縣令能如此朕復何憂(勞力/到翻)
(復扶又翻/下無復同)因御承天門集百官及諸州朝集使宣示以
朝隐所為且下制稱宦官遇寛柔之代必弄威權朕覽
前載毎所歎息能副朕意實在斯人可加一階為太中
大夫賜中上考及絹百匹　壬辰奚霫犯塞掠漁陽雍
奴出盧龍塞而去(漁陽縣本屬幽州中宗神龍元年分/屬營州雍奴縣漢以來屬漁陽郡隋)
(屬涿郡唐屬幽州盧龍漢肥如縣也屬遼西郡隋開/皇十八年更名盧龍屬北平郡唐帶平州霫而立翻)　幽
州都督薛訥追擊之弗克　舊制三品以上官冊授五
品以上制授六品以下敇授(唐王言之制有七一曰冊/書二曰制書三曰慰勞制)
(書四曰發勑五曰勑㫖六/曰論事敇書七曰敇牒)皆委尚書省奏擬文屬吏部
武屬兵部尚書曰中銓侍郎曰東西銓(所謂三/銓也)中宗之
末嬖倖用事選舉混淆無復綱紀至是以宋璟為吏部
尚書李乂盧從愿為侍郎皆不畏彊禦請謁路絶集者
萬餘人留者三銓不過二千人服其公以姚元之為兵
部尚書陸象先盧懷慎為侍郎武選亦治(選須絹翻/治直吏翻)從
愿承慶之族子(盧承慶見三百卷/髙宗顯慶四年)象先元方之子也(陸/元)
(方見二百五卷/天后證聖元年)　侍御史藳城倪若水(藳城縣前漢屬/真定國後漢以)
(來屬鉅鹿郡/唐屬恒州)奏彈國子祭酒祝欽明司業郭山惲亂常
改作希㫖病君(謂郊祀請以/韋后亞獻也)於是左授欽明饒州刺史
山惲括州長史(舊志饒州京師東南三千二百六十三/里括州後為處州京師東南四千二百)
(七十/八里)　侍御史楊孚彈糾不避權貴權貴毁之上曰鷹
摶狡兎須急救之不爾必反為所噬御史繩姦慝亦然
茍非人主保衛之則亦為奸慝所噬矣孚隋文帝之姪
孫也　置河西節度支度營田等使領凉甘肅伊瓜沙
西七州治凉州(唐制凡天下邉軍皆有支度使以計軍/資糧仗之用節度不兼支度者支度自)
(為一司其兼支度者則節度使自支度凡邉防鎮守轉/運不給則開置屯田以益軍儲於是有營田使使疏吏)
(翻度徒/洛翻)　姚州羣蠻先附吐蕃攝監察御史李知古請
發兵擊之既降(降户/江翻)又請築城列置州縣重稅之黄門
侍郎徐堅以為不可(句/斷)不從知古發劒南兵築城因欲
誅其豪傑掠子女為奴婢羣蠻怨怒蠻酋傍名引吐蕃
攻知古殺之以其尸祭天由是姚嶲路絶連年不通(酋/慈)
(由翻嶲/音髓)安西都䕶張𤣥表侵掠吐蕃北境吐蕃雖怨而
未絶和親乃賂鄯州都督楊矩請河西九曲之地以為
公主湯沐邑矩奏與之(九曲者去積石軍三百里水甘/草良宜畜牧盖即漢大小榆谷)
(之地吐蕃置洪濟大漠門等城以守之史為/楊矩後悔愳自殺張本鄯時戰翻又音善)
二年春正月癸丑突厥可汗黙啜遣使請和許之(厥九/勿翻)
(可從刊入聲汗/音寒使疏吏翻)　己未以太僕卿郭元振中書侍郎張
說並同平章事(説讀/曰悦)　以温王重茂為襄王充集州刺
史遣中郎將將兵五百就防之(舊志集州京師西南一/千四百二十五里將即)
(亮/翻)　乙丑追立妃劉氏曰肅明皇后陵曰惠陵徳妃竇
氏曰昭成皇后陵曰靖陵皆招䰟𦵏於東都城南(二妃/死在)
(二百五卷武/后長夀二年)立廟京師號儀坤廟(㑹要儀坤廟/在親仁里)竇氏太
子之母也　太平公主與益州長史竇懷貞等結為朋
黨欲以危太子使其壻唐晙邀韋安石至其第(晙子/峻翻)安
石固辭不往上嘗宻召安石謂曰聞朝廷皆傾心東宫
卿宜察之對曰陛下安得亡國之言此必太平之謀耳
太子有功於社稷仁明孝友天下所知願陛下無惑䜛
言上瞿然曰(瞿俱遇翻瞿/然驚視之貎)朕知之矣卿勿言時公主在
簾下竊聽之以飛語陷安石欲收按之賴郭元振救之
得免公王又嘗乘輦邀宰相於光範門内(唐六典曰宣/政殿前西廊)
(曰月華門門西中書省省西南北街南直昭慶/門出光範門韓愈伏光範門下上宰相書即此)諷以易
置東宮衆皆失色宋璟抗言曰東宫有大功於天下真
宗廟社稷之主公主奈何忽有此議璟與姚元之宻言
於上曰宋王陛下之元子豳王髙宗之長孫(豳王守禮/章懷太子)
(賢之子長/知兩翻)太平公主交構其間將使東宫不安請出宋
王及豳王皆為刺史罷岐薛二王左右羽林使為左右
率以事太子(韋氏初平二王領羽林東宮五率/分為左右十率此指左右衛率)太平公
主請與武攸暨皆於東都安置上曰朕更無兄弟惟太
平一妹豈可逺置東都諸王惟卿所處(處昌/吕翻)乃先下制
云諸王駙馬自今毋得典禁兵見任者皆改它官(見賢/遍翻)
頃之上謂侍臣曰術者言五日中當有急兵入宫卿等
為朕備之(為于季翻/下為陛同)張説曰此必䜛人欲離間東宫(間/古)
(莧/翻)願陛下使太子監國(監古/銜翻)則流言自息矣姚元之曰
張說所言社稷之至計也上説(説與/悦同)二月丙子朔以宋
王成器為同州刺史豳王守禮為豳州刺史(舊志同州/京師東北)
(二百五十五里豳州京/師西北四百九十三里)左羽林大將軍岐王隆範為左
衛率右羽林大將軍薛王隆業為右衛率太平公主蒲
州安置丁丑命太子監國六品以下除官及徒罪以下
並取太子處分(處昌吕翻/分扶問翻)　殿中侍御史崔蒞太子中
允薛昭素言於上曰斜封官皆先帝所除恩命已布(斜/封)
(官見上卷中/宗景龍二年)姚元之等建議一朝盡奪之彰先帝之過
為陛下招怨(為于/偽翻)今衆口沸騰徧於海内恐生非常之
變太平公主亦言之上以為然戊寅制諸緣斜封别敇
授官先停任者並量材叙用(量音良璟考異曰朝野僉/載云宋  畢構出後見鬼)
(人彭君卿受斜封人賄奏云孝和怒曰我與/人官何因奪却於是斜封皆復舊職今不取)　太平公
主聞姚元之宋璟之謀大怒以讓太子太子愳奏元之
璟離間姑兄(姑謂太平公主兄謂/宋王豳王間古莧翻)請從極法甲申貶元
之為申州刺史璟為楚州刺史(舊志申州至京師一千/七百九十六里楚州京)
(師東南二千/五百一里)丙戍宋王豳王亦寢刺史之命　中書舍
人參知機務劉幽求罷為户部尚書以太子少保韋安
石為侍中安石與李日知代姚宋為政自是綱紀紊亂
復如景龍之世矣(紊音問復扶/又翻又如字)前右率府鎧曹參軍桞
澤上疏以為斜封官皆因僕妾汲引豈出孝和之意(中/宗)
(諡孝和皇帝率所律翻/上時掌翻疏所去翻)陛下一切黜之天下莫不稱明
一旦忽盡收叙善惡不定反覆相攻何陛下政令之不
一也議者咸稱太平公主令胡僧慧範曲引此曺誑誤
陛下(誑居/况翻)臣恐積小成大為禍不細上弗聽澤亨之孫
也(栁亨事隋為王屋長歸髙祖以女孫竇/氏妻之歴事太宗位至檢校岐州刺史)　左右萬騎
與左右羽林為北門四軍使葛福順等將之(騎竒寄翻/將即亮翻)
(又音/如字)　三月以宋王成器女為金山公主許嫁突厥黙
啜(厥九勿翻/啜叱劣翻)　夏四月甲申宋王成器譲司徒許之以
為太子賔客以韋安石為中書令　上召羣臣三品以
上謂曰朕素懷澹泊不以萬乘為貴(澹徒覽翻/乘繩證翻)曩為皇
嗣又為太弟皆辭不處(為皇嗣見二百四卷天授元年/辭太弟見二百八卷神龍元年)
(嗣祥吏翻/處昌吕翻)今欲𫝊位太子何如羣臣莫對太子使右庶
子李景伯固辭不許殿中侍御史和逢堯附太平公主
言於上曰陛下春秋未髙方為四海所依仰豈得遽爾
上乃止戊子制凡政事皆取太子處分(處昌吕翻/分扶問翻)其軍
旅死刑及五品已上除授皆先與太子議之然後以聞
　辛卯以李日知守侍中　壬寅赦天下　五月太子
請讓位於宋王成器不許請召太平公主還京師許之
　庚戌制則天皇后父母墳仍舊為昊陵順陵量置官
屬(廢武氏二陵見上/卷元年量音良)太平公主為武攸暨請之也(為于/偽翻)
(下各/為同)　辛酉更以西城為金仙公主隆昌為玉真公主
各為之造觀(金仙玉真二觀皆造於京城内輔興坊玉/真觀本竇誕舊宅與金仙觀相對更工衡)
(翻/)逼奪民居甚多用功數百萬右散騎常侍魏知古黄
門侍郎李乂諫不聽(散悉亶翻/騎竒寄翻)　壬戌殿中監竇懷貞
為御史大夫同平章事　僧慧範恃太平公主埶逼奪
民産御史大夫薛謙光與殿中侍御史慕容珣奏彈之
公主訴於上出謙光為岐州刺史(察考異曰統紀曰監/  御史慕容珣奏彈)
(西明寺僧慧範以其通宫人張氏張即太平公主乳母/也侵奪百姓上以為御史當不避豪貴見公主出居蒲)
(州乃敢弹射在日不言状渉離間骨/肉遂貶為宻州員外司馬今從舊傳)　時遣使按察十
道(太宗貞觀十八年遣十七道廵察武后垂供初亦嘗/遣九道廵察天授二年又遣十道存撫使至是分為)
(十道按察使以亷按州郡/二周年一替使疏吏翻)議者以山南所部闊逺乃分
為東西道又分隴右為河西道六月壬午又分天下置
汴齊兖魏冀并蒲鄜涇秦益緜遂荆岐通梁襄揚安閩
越洪潭二十四都督(武徳元年改蜀郡為益州綿州漢/涪縣地江左置巴西郡西魏曰潼)
(州隋開皇改緜州大業初廢州為金山郡唐武徳初復/曰緜州又武徳二年置閩州於閩縣開元十三年更閩)
(州為福州/鄜音膚)各糺察所部刺史以下善惡惟洛及近畿州
不𨽻都督府(雍華同商岐豳為/京畿洛汝為都畿)太子右庶子李景伯舍
人盧俌等上言(俌音/甫)都督專殺生之柄權任太重或用
非其人為害不細今御史秩卑望重以時廵察奸宄自
禁(宄音/軌)其後竟罷都督但置十道按察使而已　秋七
月癸巳追復上官昭容諡曰恵文(追復其昭容之/職而加之以諡)　乙
卯以髙祖故宅枯柿復生赦天下(時詔以興聖寺是髙/祖舊宅有柿樹天授)
(中枯死至是重生大赦/天下復扶又翻又如字)　己巳以右御史大夫解琬為
朔方大總管琬考按三城戍兵(三城三受降城/也解户賈翻)奏減十
萬人　庚午以中書令韋安石為左僕射兼太子賔客
同中書門下三品太平公主以安石不附己故崇以虚
名實去其權也(去羗/吕翻)　九月庚辰以竇懷貞為侍中懷
貞毎退朝必詣太平公主第(朝直/遥翻)時脩金仙玉真二觀
羣臣多諫懷貞獨勸成之身自督役時人謂懷貞前為
皇后阿㸙(事見上卷中宗景/龍二年㸙正奢翻)今為公主邑司(唐公主有/邑司令丞)
(掌其主家財貨出入田園徴封之事太考異曰睿宗實/録云乙夘御史大夫竇懐貞為侍中  上皇實録云庚)
(辰御史大夫同中書門下三品竇懷貞為侍中知金仙/玉真公主邑司事舊紀己卯懷貞為侍中新紀新表乙)
(亥懐貞守侍中按是月癸酉朔無乙夘又懷貞以自督/修二觀之故時人語曰竇懐貞前為國㸙今為公主邑)
(丞非真知邑司/也今從舊紀)　冬十月甲辰上御承天門引韋安石
郭元振竇懷貞李日知張説宣制責以政教多闕水旱
為災府庫益竭􁉗吏日滋雖朕之薄徳亦輔佐非才安
石可左僕射東都留守(守手/又翻)元振可吏部尚書懷貞可
左御史大夫日知可户部尚書說可左丞並罷政事以
吏部尚書劉幽求為侍中右散騎常侍魏知古為左散
騎常侍太子詹事崔湜為中書侍郎並同中書門下三
品中書侍郎陸象先同平章事皆太平公主之志也象
先清凈寡欲言論髙逺為時人所重湜私侍太平公主
公主欲引以為相(相息/亮翻)湜請與象先同升公主不可湜曰
然則湜亦不敢當公主乃為之幷言於上(為于/偽翻)上不欲
用湜公主涕泣以請乃從之(妻考異曰朝野僉載云湜/  美并二女皆得幸於太)
(子時人牓之曰託庸才於主/第進豔婦於春宮今不取)　右補闕辛替否上䟽以
為自古失道破國亡家者口説不如身逢耳聞不如目
覩臣請以陛下所目覩者言之太宗皇帝陛下之祖也
撥亂返正(用太史公撥亂/世返之正語意)開基立極官不虚授財無枉
費不多造寺觀而有福不多度僧尼而無災(觀古玩翻/下同尼女)
(夷/翻)天地垂祐風雨時若(若順/也)粟帛充溢蠻夷率服享國
久長名髙萬古陛下何不取而法之中宗皇帝陛下之
兄弃祖宗之業狥女子之意無能而禄者數千人無功
而封者百餘家造寺不止費財貨者數百億度人無窮
免租庸者數十萬所出日滋所入日寡奪百姓口中之
食以養貪殘剝萬人體上之衣以塗土木于是人怨神
怒衆叛親離水旱並臻公私俱罄享國不永禍及其身
陛下何不懲而改之自頃以來水旱相繼兼以霜蝗人
無所食未聞賑恤(賑津/忍翻)而為二女造觀用錢百萬餘緡
(指言金仙玉真/二觀為于偽翻)陛下豈可不計當時府庫之蓄積有幾
中外之經費有㡬而輕用百餘萬緡以供無用之役乎
陛下族韋氏之家而不去韋氏之惡(去𦍑/吕翻)忍弃太宗之
法不忍弃中宗之政乎且陛下與太子當韋氏用事之
時日夕憂危切齒於羣兇(羣兇謂韋温/宗楚客等)今幸而除之乃
不改其所為臣恐復有切齒於陛下者也然則陛下又
何惡於羣兇而誅之(復扶又翻/惡烏路翻)昔先帝之憐悖逆也(帝/追)
(廢安樂公主為悖逆庶人故/稱之悖蒲内翻又蒲沒翻)宗晉卿為之造第趙履温
為之葺園(為于/偽翻)殫國財竭人力第成不暇居園成不暇
遊而身為戮沒今之造觀崇侈者必非陛下公主之本
意殆有宗趙之徒從而勸之不可不察也陛下不停斯
役臣恐人之愁怨不減前朝之時人人知其禍敗而口
不敢言言則刑戮隨之矣韋月將燕欽融之徒先朝誅
之陛下賞之豈非陛下知直言之有益於國乎臣今所
言亦先朝之直也(朝直遥/翻下同)惟陛下察之上雖不能從而
嘉其切直　御史中丞和逢堯攝鴻臚卿使于突厥(臚/陵)
(如翻使/疏吏翻)說黙啜曰處宻堅昆聞可汗結昏於唐皆當歸
附可汗何不襲唐冠帶使諸胡知之豈不美哉黙啜許
諾明日襆頭衣紫衫南向再拜稱臣(襆頭紫衫唐三品/已上之服也襆頭)
(起於後周便武事者也太宗時馬周上議以禮無服衫/之文請加襴䄂褾襈説輪芮翻襆防玉翻衣於既翻)
遣其子楊我支及國相隨逢堯入朝十一月戊寅至京
師逢堯以奉使功遷户部侍郎　壬辰令天下百姓二
十五入軍五十五免　十二月癸卯以興昔亡可汗阿
史那獻馬招慰十姓使　上召天台山道士司馬承禎
(臨海記天台山超然秀出山有八重視之如一髙一萬/八千丈周囘八百里又有飛泉垂流千仞時屬台州唐)
(興縣界我朝太祖建隆元年始改唐興/縣為天台縣其山在今縣西二十餘里)問以隂陽數術
對曰道者損之又損以至于無為安肻勞心以學術數
乎上曰理身無為則髙矣如理國何對曰國猶身也順
物自然而心無所私則天下理矣上歎曰廣成之言無
以過也(廣成子居崆峒之上/黄帝立下風而問道)承禎固請還山上許之尚
書左丞盧藏用指終南山(程大昌曰終南山横亘闗中/南面西起秦隴東徹藍田凡)
(維岐郿鄠長安萬年相去且八百里而連綿峙據其南/者皆此山也毛公曰終南周之名山中南也中南即終)
(南也闗中記曰言居/天之中都之南也)謂承禎曰此中大有佳處何必天
台承禎曰以愚觀之此乃仕宦之㨗徑耳藏用嘗隱終
南則天時徵為左拾遺故承禎言之
　　𤣥宗至道大聖大明孝皇帝上之上
　　　(諱隆基睿宗第三子也/此諡廣徳元年所定)
先天元年(是年八月方/改元先天)春正月(以考異曰新紀表壬辰/  陸象先同中書門下)
(三品太上皇睿宗實録舊紀皆/無之不知新書何出今不取)辛巳睿宗祀南郊初因
諫議大夫賈曾議合祭天地(歐陽修曰古者祭天於圓/丘在國之南祭地於澤中)
(之方丘在國之北所以順隂陽因髙下以事天地以其/類也而後世有合祭之文則天天冊萬嵗元年親享南)
(郊始合祭天地至是曽議曰有虞氏禘黄帝而郊嚳夏/后氏禘黄帝而郊鯀郊之與廟皆有禘也禘於廟則祖)
(宗合食於太祖禘於郊則地祇羣望皆合食於圓丘以/始祖配享盖有事之大祭非常祭也三輔故事祭於圓)
(丘上帝后土位皆南面則漢/嘗合祭也時皆以曾言為然)曾言忠之子也(言忠見二/百一卷髙)
(宗總章/元年)　戊子幸滻東(水經注覇水北厯藍田川又左/合滻水滻水逕長樂坡西是後)
(韋堅引為廣運潭在京師苑/城之東此地又在滻水之東)耕藉田(藉在/亦翻)　己丑赦天
下改元太極　乙未上御安福門宴突厥楊我支以金
山公主示之既而㑹上𫝊位昏竟不成　以左御史大
夫竇懷貞户部尚書岑羲並同中書門下三品　二月
(州考異曰太上皇實録云命皇太子送金山公主往并/  令幽州都督裴懐古節度内發三萬兵赴黒山道并)
(州長史薛訥節度内發四萬兵於汾州迎皇太子右御/史大夫朔方大總管解琬節度内發二萬兵赴單于道)
(太子既親征諸軍一事以上並取處分按以軍法從事/它書皆無此事按太子送公主與突厥和親安用九萬)
(兵又豈得謂之/親征今不取)辛酉廢右御史臺(武后光宅元年改御/史䑓為肅政䑓分左)
(右神龍元年為/左右御史臺)　蒲州刺史蕭至忠自託於太平公主
公主引為刑部尚書(自考異曰舊𫝊及劉餗小説皆云/  晉州刺史入為尚書今從太上)
(皇睿/宗録)華州刺史蔣欽緒其妹夫也謂之曰如子之才何
憂不逹勿為非分妄求(分扶/問翻)至忠不應欽緒退歎曰九
代卿族一舉滅之可哀也哉(引左𫝊衛太叔儀之言至/忠蕭徳言之曽孫故云然)
至忠素有雅望嘗自公主第門出遇宋璟璟曰非所望
於蕭君也至忠笑曰善乎宋生之言遽策馬而去　幽
州大都督薛訥鎮幽州二十餘年(按武后聖厯元年薛/訥方自藍田令擢為)
(安東道/經略)吏民安之未嘗舉兵出塞虜亦不敢犯與燕州
刺史李璡有隙(武徳六年自營州遷燕州於幽州城/中燕因肩翻璡將鄰翻又即刃翻)璡
毁之於劉幽求幽求薦左羽林將軍孫佺代之(佺此/緣翻)三
月丁丑以佺為幽州大都督徙訥為并州長史　夏五
月益州獠反(獠魯/皓翻)　戊寅上祭北郊　辛巳赦天下改
元延和　六月丁未右散騎常侍武攸暨卒(卒子/恤翻)追封
定王　上以節愍太子之亂岑羲有保䕶之功(節愍之/難冉祖)
(雍誣帝及太平與太子連謀/賴羲與蕭至忠保䕶得免)癸丑以羲為侍中　庚申
幽州大都督孫佺與奚酋李大酺戰于泠陘(貞觀中奚/酋可度者)
(内附賜姓李後遂以李為姓酋慈由翻酺音蒲/陘音刑  考異曰上皇録云甲子今從睿宗録)全軍覆
沒是時佺帥左驍衛將軍李楷洛左威衛將軍周以悌
發兵二萬騎八千分為三軍以襲奚契丹(帥讀曰率驍/堅堯翻騎竒)
(寄翻契欺訖/翻又音喫)將軍烏可利諫曰道險而天熱懸軍逺襲
往必敗佺曰薛訥在邉積年竟不能為國家復營州(營/州)
(陷見二百五卷武后萬/嵗通天元年為于偽翻)今乘其無備往必有功使楷洛
將騎四千前驅遇奚騎八千楷洛戰不利佺怯懦不敢
救(將即亮翻懦奴/臥翻又奴亂翻)引兵欲還虜乘之唐兵大敗佺阻山
為方陳以自固(陳讀/曰陣)大酺使謂佺曰朝廷既與我和親
今大軍何為而來佺曰吾奉敇來招慰耳楷洛不禀節
度輙與汝戰請斬以謝大酺曰若然國信安在佺悉歛
軍中帛得萬餘叚并紫袍金帶魚袋以贈之(高宗永徽/二年在京)
(文武職事官五品已上並給隨身魚袋天后垂拱二年/諸州都督並凖京官帶魚唐六典曰隨身魚符所以明)
(貴賤應徵召其制左二右一太子以玉親王以金庶官/以銅皆題云某位姓名並以袋盛其袋三品已上飾以)
(金五品已/上飾以銀)大酺曰請將軍南還勿相驚擾將士懼無復
部伍(復扶又翻/又如字)虜追擊之士卒皆潰佺以悌為虜所擒
獻於突厥黙啜皆殺之楷洛可利脱歸　秋七月彗星
出西方經軒轅入太㣲至于大角　有相者謂同中書
門下三品竇懷貞曰公有刑厄(相息/亮翻)懷貞懼請解官為
安國寺奴(雍録曰安國寺在朱雀街東第四街之長樂/坊唐㑹要景雲元年勑捨潜龍舊宅為寺便)
(以本封安/國為名)敕聽解官乙亥復以懷貞為左僕射兼御史
大夫平章軍國重事(復扶/又翻)　太平公主使術者言於上
曰彗所以除舊布新又帝座及心前星皆有變(帝座在/中宫華)
(盖之下心三星中星為明堂天子位前/星為太子慧祥嵗翻又音嵗又音遂)皇太子當為天
子上曰𫝊徳避災吾志决矣太平公主及其黨皆力諫
以為不可上曰中宗之時羣姦用事天變屢臻朕時請
中宗擇賢子立之以應災異中宗不恱朕憂恐數日不
食豈可在彼則能勸之在己則不能邪太子聞之馳入
見(見賢/遍翻)自投於地叩頭請曰臣以微功不次為嗣懼不
克堪未審陛下遽以大位𫝊之何也上曰社稷所以再
安吾之所以得天下皆汝力也今帝座有災故以授汝
轉禍為福汝何疑邪太子固辭上曰汝為孝子何必待
柩前然後即位邪(柩音/舊)太子流涕而出壬辰制𫝊位於
太子太子上表固辭(上時/掌翻)太平公主勸上雖𫝊位猶宜
自總大政上乃謂太子曰汝以天下事重欲朕兼理之
邪昔舜禪禹猶親廵狩(舜既禪禹南廵狩而崩/於蒼梧引此為據也)朕雖𫝊
位豈忘家國其軍國大事當兼省之(省悉景翻録考異/曰太上皇  全以)
(為上皇之意睿宗錄云太子既為太平公主所構或唯/遣皇帝知三品以下除授及徒罪其軍國大務并重刑)
(獄上仍兼省之五日一受/朝於太極殿今兩取之)　八月庚子𤣥宗即位尊睿
宗為太上皇上皇自稱曰朕命曰誥五日一受朝於太
極殿皇帝自稱曰予命曰制敕日受朝於武徳殿(朝直/遥翻)
三品以上除授及大刑政决於上皇餘皆决於皇帝
壬寅上大聖天后尊號曰聖帝天后　甲辰赦天下改
元　乙巳於鄚州北置渤海軍(莫縣自漢以來屬涿郡/唐屬瀛州景雲二年分)
(置鄚州開元十三/年復單用莫字)恒定州境置恒陽軍(杜祐曰恒陽軍/在恒州城東恒)
(戸登/翻)媯蔚州境置懷柔軍屯兵五萬(媯居為翻/蔚紆勿翻)　丙午
立妃王氏為皇后以后父仁皎為太僕卿仁皎下邽人
也戊申立皇子許昌王嗣直為郯王真定王嗣謙為郢
王　以劉幽求為右僕射同中書門下三品魏知古為
侍中崔湜為檢校中書令　初河内人王琚預於王同
皎之謀(謂中宗神龍元年王/同皎謀殺武三思也)亡命傭書於江都上之為
太子也琚還長安選補諸暨主簿(諸暨越王允常故都/也自漢以下為縣屬)
(㑹/稽)過謝太子琚至廷中故徐行髙視宦者曰殿下在簾
内琚曰何謂殿下當今獨有太平公主耳(用范睢故智/為此言以激)
(發太/子)太子遽召見與語琚曰韋庶人弑逆人心不服誅
之易耳(易以/豉翻)太平公主武后之子凶猾無比大臣多為
之用琚竊憂之太子引與同榻坐泣曰主上同氣唯有
太平言之恐傷主上之意不言為患日深為之奈何琚
曰天子之孝異於匹夫當以安宗廟社稷為事盖主漢
昭帝之姊自㓜供養有罪猶誅之(事見漢紀盖古盍翻/供居用翻養羊尚翻)
為天下者豈顧小節太子恱曰君有何藝可以與寡人
遊琚曰能飛煉詼嘲(飛煉謂飛丹砂以鍊丹也舊書載/琚之言曰飛丹煉砂詼諧嘲詠可)
(與優人/比肩)太子乃奏為詹事府司直(唐六典詹事府司直/掌彈劾官寮糾舉職)
(事/)日與遊處(處昌/吕翻)累遷太子中舍人(唐六典曰太子中/舍人本漢魏太子)
(舍人也晉恵帝在儲宫以舍人四人有文學才美者與/中庶子共理文書至咸寧三年齊王攸為太傅遂加名)
(為中舍人與中庶子共掌禁令糾正/違闕侍從左右儐相威儀盡規獻納)及即位以為中書
侍郎(遊考異曰鄭綮開天傳信記云上於藩邸時每戲/  城南韋杜之間因逐狡兎意樂忘返與其徒十)
(數人倦甚休息於封部大樹下適有書生延上過其家/甚貧止於村妻一驢而已上坐未乆書生殺驢㧞䔉備)
(饌酒肉霶霈上顧而竒之及與語磊落不凡問其姓名/乃王琚也自是上毎遊韋杜間必過琚家琚所諮議合)
(上意上益親善焉及韋氏專制上憂甚獨宻言於琚琚/曰亂則殺之又何疑也上遂納琚之謀戡定禍難累拜)
(為中書侍郎實預/配享焉今從舊𫝊)是時宰相多太平公主之黨劉幽求
與右羽林將軍張暐謀以羽林兵誅之使暐宻言於上
曰竇懷貞崔湜岑羲皆因公主得進日夜為謀不軌若
不早圖一旦事起太上皇何以得安請速誅之(曰考異/  舊傳)
(云幽求自謂功在朝臣之右志求左僕射兼領中書令/俄而竇懷貞為左僕射崔湜為中書令幽求心甚不平)
(形於言色乃與張暐請誅之按幽求素盡心於𤣥/宗湜等附太平非幽求因私忿而害之也今不取)臣已
與幽求定計惟俟陛下之命上深以為然暐洩其謀於
侍御史鄧光賔上大懼遽列上其状丙辰幽求下獄有
司奏幽求等離間骨肉罪當死上為言幽求有大功不
可殺(列上時掌翻下遐嫁翻/間古莧翻為于偽翻)癸亥流幽求于封州(封州/漢廣)
(信武陽縣地梁置成州隋改封州唐屬廣州都/督府舊志封州去京師水陸四千五百一十里)張暐于
峰州光賔于繡州(舊志峯州隋交趾郡之嘉寧縣武徳/四年置峰州去京師七千七百一十)
(里繡州去京師/六千九十里)初崔湜為襄州刺史宻與譙王重福通
書重福遺之金帶(遺于/季翻)重福敗湜當死張說劉幽求營
䕶得免既而湜附太平公主與公主謀罷説政事以左
丞分司東都及幽求流封州湜諷廣州都督周利貞使
殺之(封州屬廣/州都督)桂州都督王晙知其謀留幽求不遣(晙/子)
(峻/翻)利貞屢移牒索之(索山/客翻)晙不應利貞以聞湜屢逼晙
使遣幽求幽求謂晙曰公拒執政而保流人勢不能全
徒仰累耳(累力/瑞翻)固請詣廣州晙曰公所坐非可絶於朋
友者也晙因公獲罪無所恨竟逗遛不遣幽求由是得
免　九月丁卯朔日有食之　辛夘立皇子嗣昇為陜
王(陜失冉翻録考異曰睿宗實録作甲/申太子皇  作甲午今從𤣥宗實録)嗣昇母楊氏士
逹之曾孫也(楊士逹仕隋/官至訥言)王后無子母養之　冬十月
庚子上謁太廟赦天下　癸卯上幸新豐獵於驪山之
下(驪力/知翻)　辛酉沙陀金山遣使入貢沙陀者處月之别
種也姓朱邪氏(使疏吏翻種章勇翻邪音耶處月居金/娑山之陽蒲類之東有大磧名沙陀故)
(號沙陀氏考異曰薛居正五代史後唐太祖紀曰太祖/姓朱邪  始祖拔野古貞觀中為墨離軍使太宗平薛)
(延陀分同羅僕骨之人置沙陀都督府盖北庭有磧曰/沙陀因以名焉永徽中以㧞野古為都督其後子孫五)
(世相承曾祖盡忠貞元中繼為沙陀府都督歐陽修五/代史記曰李氏之先盖出於西突厥本號朱邪至其後)
(世别自號曰沙陀而以朱邪為姓㧞野古為始祖其自/叙云沙陀者北庭之磧也當唐太宗時破西突厥諸部)
(分同羅僕骨之人於此磧置沙陀府而以其始祖㧞野/古為都督且傳子孫數世皆為沙陀都督故其後世因)
(自號沙陀然予考于傳紀其説皆非也夷狄無姓氏朱/邪部族之號耳㧞野古與朱邪同時人非其始祖而唐)
(太宗時未嘗有沙陀府也唐太宗破西突厥分其諸部/置三十州以同羅為龜林都督府僕骨為金㣲都督府)
(㧞野古為幽陵都督府未嘗有沙陀府也當是時西突/厥有鐵勒薛延陀阿史那之類為最大其别部有同羅)
(僕骨㧞野古以十數盖其小者也又有處月處宻諸部/又其小者也朱邪者處月别部之號耳太宗二十二巻)
(已降㧞野古其明年阿史那賀魯叛至髙宗永徽二年/處月朱邪孤注從賀魯戰于牢山為契苾何力所敗遂)
(沒不見後百五六十年當憲宗時有朱邪盡忠及子執冝/見于中國而自號沙陀以朱邪為姓矣盖沙陀者大磧)
(也在金莎山之陽蒲類海之東自處月以來居此磧號/沙陀突厥而夷狄無文字𫝊記朱邪又㣲不足録故其)
(後世自失其𫝊至盡忠孫始賜姓李氏李氏後/大而夷狄之人遂以沙陀為貴種云今從之)　十一
月乙酉奚契丹二萬騎冦漁陽幽州都督宋璟閉城不
出虜大掠而去　上皇誥遣皇帝廵邉西自河隴東及
燕薊選將練卒(燕因肩翻薊音/計將即亮翻)甲午以幽州都督宋璟
為左軍大總管并州長史薛訥為中軍大總管朔方大
總管兵部尚書郭元振為右軍大總管　十二月刑部
尚書李日知請致仕日知在官不行捶撻而事集(捶止橤/翻下同)
刑部有令史受敇三日忘不行(忘巫/放翻)日知怒索杖集羣吏
欲捶之(索山/客翻)既而謂曰我欲捶汝天下人必謂汝能撩李日
知嗔(撩落蕭翻取動/也嗔昌真翻)受李日知杖不得比於人妻子亦將
弃汝矣遂釋之吏皆感悦無敢犯者脱有稽失衆共謫之
開元元年(是年十二/月方改元)春正月己亥誥衛士自今二十
五入軍五十免羽林飛騎並以衛士簡補(騎竒/寄翻)　以
吏部尚書蕭至忠為中書令　皇帝廵邊改期所募
兵各散遣約八月復集(復扶/又翻)竟不成行　二月庚子
夜開門然燈(按舊書嚴挺之傳先天二年正月/望胡僧婆陁請夜開門燃千百燈)又追
作去年大酺(元年受内禅不及賜天/下酺乃追為之酺音蒲)大合伎樂上皇
與上御門樓臨觀或以夜繼晝凡月餘(帝之侈心盖/己發露於此)
(矣伎其/綺翻)左拾遺華隂嚴挺之上疏諌以為酺者因人所
利合醵為歡(醵其虐翻合/錢飲酒也)今乃損萬人之力營百戲之
資非所以光聖徳美風化也乃止　初髙麗既亡(髙麗/亡見)
(二百一卷髙/宗總章元年)其别種大祚榮徙居營州及李盡忠反(李/盡)
(忠反見二百五卷武后萬嵗通天元年風俗通大姓大/庭氏之後大款為顓帝師按禮記曰大連善居䘮東夷)
(之子也盖東夷之有/大姓尚矣種章勇翻)祚榮與靺鞨乞四北羽聚衆東走
阻險自固(靺鞨音/末曷)盡忠死武后使將軍李楷固討其餘
黨楷固擊乞四北羽斬之引兵踰天門嶺逼祚榮(新書/天門)
(嶺在上䕶眞/河北三百里)祚榮逆戰楷固大敗僅以身免祚榮遂帥
其衆東據東牟山築城居之(東牟山在挹婁國界地直/營州東二千里南北新羅)
(以泥河為境東窮海/西契丹帥讀曰率)祚榮驍勇善戰(驍堅堯/翻下同)髙麗靺鞨
之人稍稍歸之地方二千里户十餘萬勝兵數萬人(勝/音)
(升/)自稱振國王附于突厥時奚契丹皆叛道路阻絶武
后不能討中宗即位遣侍御史張行岌招慰之(岌魚/及翻)祚
榮遣子入侍至是以祚榮為左驍衛大將軍渤海郡王
以其所部為忽汗州令祚榮兼都督(靺鞨自此盛矣始/去靺鞨専號渤海)
　庚申勑以嚴挺之忠直宣示百官厚賞之　三月辛
巳皇后親蠶(舊制有皇后祀先蠶親桑之禮後周制皇/后衣十二等採桑服鴇衣唐制皇后親蠶)
(服鞠衣黄羅為之月考異曰𤣥宗實録脱此年二月三月/事祀先蠶詔乃三  丁卯也而唐厯承其誤云正月辛)
(巳皇后祀先蠶太上皇録云三月辛巳皇后親蠶自嗣/聖光宅以來廢闕此禮至是重行太上皇睿宗實録舊)
(本紀皆云辛卯按制書云以今月十八/日祀先蠶是月甲子朔今從𤣥宗實録)　晉陵尉楊相
如上疏言時政其略曰煬帝自恃其彊不憂時政雖制
敇交行而聲實舛謬言同堯舜迹如桀紂舉天下之大
一擲而弃之又曰隋氏縱欲而亡太宗抑欲而昌願陛
下詳擇之又曰人主莫不好忠正而惡佞邪(好呼到翻/惡烏路翻)
(下/同)然忠正者常踈佞邪者常親以至於覆國危身而不
寤者何哉誠由忠正者多忤意佞邪者多順指積忤生
憎積順生愛此親疎之所以分也明主則不然愛其忤
以收忠賢惡其順以去佞邪(忤五故翻去羌/吕翻下除去同)則太宗太
平之業將何逺哉又曰夫法貴簡而能禁罸貴輕而必
行陛下方興崇至徳大布新政請一切除去碎宻不察
小過小過不察則無煩苛大罪不漏則止姧慝使簡而
難犯寛而能制則善矣上覽而善之　先是修大明宫
未畢(先悉/薦翻)夏五月庚寅敕以農務方勤罷之以待閑月
(閑月謂農功/畢入之後)　六月丙辰以兵部尚書郭元振同中書
門下三品(舊考異曰六月辛丑郭元振同三品下注曰/  紀在丙辰今從睿宗實録余據考異則通)
(鑑正文當改/丙辰為辛丑)　太平公主依上皇之埶擅權用事與上
有隙宰相七人五出其門(四考異曰唐厯曰宰相有七/  出其門天子孤立而無援)
(新舊傳皆云宰相七人五出主門下按是時竇懷貞蕭/至忠岑羲崔湜與主連謀其不附主者郭元振魏知古)
(陸象先三人也薛稷太子少保不為宰相也/考新舊傳并象先數之唐厯不數象先耳)文武之臣
大半附之與竇懷貞岑羲蕭至忠崔湜及太子少保薛
稷雍州長史新興王晉(雍於/用翻)左羽林大將軍常元楷知
右羽林將軍事李慈左金吾將軍李欽中書舍人李猷
右散騎常侍賈膺福鴻臚卿唐晙及僧慧範等謀廢立
(晙子/峻翻)又與宫人元氏謀于赤箭粉中寘毒進於上(陶𢎞/景曰)
(赤箭亦是芝類莖赤如箭簳葉生其端根如人足又如/芋魁有十二子為衛其苖為粉久服益氣力長隂肥健)
(輕身増年沈括曰赤箭天麻苗也根則抽苗徑直而上/苗則結子成熟而落返從簳中而下至土而生赤箭則)
(言苗用之有自表入裏之功天麻則言根用之有自内/逹外之理本草圖經曰赤箭莖中空依半而上貼莖㣲)
(有尖葉梢頭生成穂開花結子如豆粒大/其子至夏不落却透虚入莖中潜生土内)晉徳良之孫
也(徳良長平王叔良之/弟武徳初封新興王)元楷慈數往來主第相與結謀
(數所/角翻)王琚言于上曰事廹矣不可不速發左丞張説自
東都遣人遺上佩刀意欲上斷割(遺于李翻君臣之禮/當言獻佩刀此因舊)
(史成文失於改/定耳斷丁亂翻)荆州長史崔日用入奏事言於上曰太
平謀逆有日陛下往在東宫猶為臣子若欲討之須用
謀力今既光臨大寳但下一制書誰敢不從萬一姧宄
得志悔之何及上曰誠如卿言直恐驚動上皇日用曰
天子之孝在於安四海若姧人得志則社稷為墟安在
其為孝乎請先定北軍(北軍謂左右羽/林左右萬騎也)後收逆黨則不
驚動上皇矣上以為然以日用為吏部侍郎秋七月魏
知古告公主欲以是月四日作亂(公考異曰上皇録云/  主謀不利於上與)
(今上更立皇子獨専權期以是月七日作亂今上宻知/其事勒左右禁兵誅之按是月壬戌朔𤣥宗以三日甲)
(子誅之今/從𤣥宗録)令元楷慈以羽林兵突入武徳殿(時上於武/徳殿受羣)
(臣朝故欲/突入為變)懷貞至忠羲等於南牙舉兵應之(西内以太/極殿為正)
(牙自北門言/之曰南牙)上乃與岐王範薛王業郭元振及龍武將
軍王毛仲(景雲初以左右萬騎與左右羽林為北門四/軍置左右龍武將軍以領萬騎位從三品)
殿中少監姜皎太僕少卿李令問尚乘奉御王守一内
給事髙力士(乘繩證翻内給事屬内侍省從五品下掌/判省事元正冬至羣臣朝賀中宫則出入)
(宣𫝊凡宫人衣服費用則具其品/秩計其多少春秋二時宣送中書)果毅李守徳等定計
誅之皎謩之曾孫(姜謩見一百八十四/卷隋恭帝義寧元年)令問靖弟客師
之孫(李客師亦/有戰功)守一仁皎之子力士潘州人也(潘州古/西甌駱)
(越地漢屬合浦郡界江左置定川郡隋廢郡為縣唐/武徳四年置南宕州貞觀八年改潘州以潘水為名)甲
子上因王毛仲取閑廐馬及兵三百餘人自武徳殿入
䖍化門(西内太極殿北曰朱明門左曰䖍化門右曰肅/章門䖍化之東曰武徳西門門内則武徳殿)
召元楷慈先斬之禽膺福猷於内客省以出(四方館𨽻/中書省故)
(内客省在焉中書省在太極門/之右膺福猷皆中書省官也)執至忠羲於朝堂(東西/朝堂)
(在承天門内分/左右朝直遥翻)皆斬之(僉考異曰𤣥宗實録作乙丑按/  載七月三日誅常元楷今從)
(睿宗上皇實録唐厯新舊本紀舊王琚傳琚與岐王範/薛王業姜皎王毛仲等並預誅逆以鐵騎至承天門時)
(睿宗聞鼔譟聲召郭元振升承天楼宣詔下闕令侍御/史任知古召募數百人於朝堂不得入頃間琚等從𤣥)
(宗至楼上太上皇實録公主期以是月七日令常元楷/以羽林兵自北門入竇懐貞等於南衙舉兵應之今上)
(宻知其事登時勒左右禁兵出北門召常元楷李慈即/斬於闕下還至承天門執岑羲蕭至忠斬於朝堂舊蕭)
(至忠傳曰至忠遽遁入山寺數日捕而伏誅盖以太平/公主事為至忠事今從𤣥宗實録朝野僉載曰羽林将)
(軍常元楷三家告宻得官至先天二年七月三日楷以/反逆誅家口配沒𤣥宗實録云上誅凶逆睿宗恐宫中)
(有變御承天門號令南衙兵士以備非常郭元振帥兵/侍衛登楼奏曰皇帝前奉誥誅竇懐貞等惟陛下勿憂)
(睿宗大喜今擇/其可信者取之)懷貞逃入溝中自縊死戮其尸改姓曰
毒(縊於/計翻)上皇聞變登承天門楼郭元振奏皇帝前奉誥
誅竇懷貞等無它也上尋至樓上上皇乃下詔罪状懷
貞等因赦天下惟逆人親黨不赦薛稷賜死于萬年獄
乙丑上皇誥自今軍國政刑一皆取皇帝處分(處昌吕/翻分扶)
(問翻詔考異曰舊本紀云七月三日誅懷貞等睿宗明/日下  軍國政刑並取皇帝處分新本紀云乙丑始聽)
(政唐厯亦無乙丑下誥唯𤣥/宗實録云丙寅今從諸書)朕方無為養志以遂素心
是日徙居百福殿(唐六典曰兩儀殿之右曰宜秋門/宜秋之右日百福門其内百福殿)太
平公主逃入山寺三日乃出賜死于家(云考異曰新𫝊/  三日乃出太)
(上皇實録曰公主聞難作遁入山寺數日方出/禁錮終身諸子皆伏誅今從新舊𫝊睿宗實録)公主諸
子及黨與死者數十人薛崇簡以數諫其母被撻特免
死(數所/角翻)賜姓李官爵如故(崇簡即/崇暕)籍公主家財貨山積
珍物侔於御府廐牧羊馬田園息錢收之數年不盡慧
範家亦數十萬緡改新興王晉之姓曰厲(姓譜本自有/厲姓漢有魏)
(郡太守義/陽侯厲温)初上謀誅竇懷貞等召崔湜將託以心腹湜
弟滌謂湜曰主上有問勿有所隱湜不從懷貞等既誅
湜與右丞盧藏用俱坐私侍太平公主湜流竇州(舊志/竇州)
(至京師水陸六/千一百二里)藏用流瀧州(瀧閭/江翻)新興王晉臨刑歎曰
本為此謀者崔湜今吾死湜生不亦寃乎㑹有司鞫宮
人元氏元氏引湜同謀進毒乃追賜死于荆州(舊志荆/州京師)
(東南一千七/百三十里)薛稷之子伯陽以尚主免死流嶺南於道
自殺初太平公主與其黨謀廢立竇懷貞蕭至忠岑羲
崔湜皆以為然陸象先獨以為不可公主曰廢長立少
(宋王成器長也長/知兩翻少詩照翻)已為不順且又失徳若之何不去(去/羌)
(吕/翻)象先曰既以功立當以罪廢(言上平内難有大功于/天下國家無罪不可廢)
今實無辠象先終不敢從公主怒而去上既誅懷貞等
召象先謂曰嵗寒知松柏信哉(論語孔子曰嵗寒然/後知松柏之後凋也)時
窮治公主枝黨當坐者衆象先宻為申理所全甚多(治/直)
(之翻為/于偽翻)然未嘗自言當時無知者百官素為公主所善
及惡之者(惡烏/路翻)或黜或陟終嵗不盡丁卯上御承天門
樓赦天下己巳賞功臣郭元振等官爵第舍金帛有差
以髙力士為右監門將軍知内侍省事(監古/銜翻)初太宗定
制内侍省不置三品官(内侍省内侍四人以乆次/一人知省事從四品上)黄衣
廩食守門𫝊命而已天后雖女主宦官亦不用事中宗
時嬖倖猥多宦官七品以上至千餘人然衣緋者尚寡
(嬖卑義翻又博計/翻衣於既翻下同)上在藩邸力士傾心奉之(力士馮益/曾孫也聖)
(厯初嶺南討擊使李千里上二閹兒曰金剛曰力士中/人髙延福養為子故冐姓髙既壮為宫闈丞帝在藩力)
(士傾心/附結)及為太子奏為内給事至是以誅蕭岑功賞之
是後宦官稍増至三千餘人除三品將軍者浸多衣緋
紫至千餘人宦官之盛自此始(衣去/聲)　壬申遣益州長
史畢構等六人宣撫十道　乙亥以左丞張説為中書
令　庚辰中書侍郎同平章事陸象先罷為益州長史
劒南按察使(使疏/吏翻)八月癸巳以封州流人劉幽求為左
僕射平章軍國大事　丙辰突厥可汗黙啜遣其子楊
我支來求昏丁巳許以蜀王女南和縣主妻之(妻七/細翻)中
宗之崩也同中書門下三品李嶠宻表韋后請出相王
諸子於外(相息/亮翻)上即位於禁中得其表以示侍臣嶠時
以特進致仕或請誅之張説曰嶠雖不識逆順然為當
時之謀則忠矣上然之九月壬戍以嶠子率更令暢為
䖍州刺史(唐六典曰漢率更令丞主庶子舍人更直職/似光禄勲晉率更令掌宫殿門户之禁郎將)
(屯衛之士北齊率更令掌周/衛禁防漏刻鍾鼔更工衡翻)令嶠隨暢之官　庚午以
劉幽求同中書門下三品　丙戌復置右御史臺督察
諸州(去年春廢左御/史臺復扶又翻)罷諸道按察使(使疏/吏翻)　冬十月辛
卯引見京畿縣令(唐京城兩赤縣為京縣畿内諸縣為/畿縣京縣令正五品上畿縣令正六)
(品下見/賢遍翻)戒以嵗饑恵養黎元之意　己亥上幸新豐癸
卯講武於驪山之下徵兵二十萬旌旗連亘五十餘里
(亘古/鄧翻)以軍容不整坐兵部尚書郭元振於纛下將斬之
劉幽求張説跪於馬前諫曰元振有大功於社稷不可
殺乃流新州(舊志新州去京師/五千五十二里)斬給事中知禮儀事唐
紹以其制軍禮不肅故也上始欲立威亦無殺紹之意
金吾衛將軍李邈遽宣敕斬之上尋罷邈官廢弃終身
時二大臣得臯諸軍多震懾失次(懾之/渉翻)惟左軍節度薛
訥(時講武分左右軍/以訥為左軍節度)朔方道大總管解琬二軍不動上
遣輕騎召之皆不得入其陳(解户買翻騎竒/寄翻陳讀曰陣)上深歎美
慰勉之甲辰獵于渭川(此即新豐/界之渭川)上欲以同州刺史姚
元之為相張說疾之使御史大夫趙彦昭彈之(彈徒/丹翻)上
不納又使殿中監姜皎言於上曰陛下常欲擇河東總
管而難其人臣今得之矣上問為誰皎曰姚元之文武
全才真其人也上曰此張説之意也汝何得面欺罪當
死皎叩頭首服(首式/又翻)上即遣中使召元之詣行在(使疏/吏翻)
既至上方獵引見(見賢/遍翻)即拜兵部尚書同中書門下三
品(拒考異曰世𫝊升平源以為吴兢所撰云姚元崇初/  太平得罪上頗徳之既誅太平方任元崇以相進)
(拜同州刺史張説素不叶命趙彦昭驟彈之不許居無/何上将獵于渭濵宻召元崇㑹於行所初元崇聞上講)
(武于驪山謂所親曰凖式車駕行幸三百里内刺史合/朝覲元崇必為權臣所擠若何參軍李景初進曰某有)
(兒母者其父即教坊長入内相公儻致厚賂使其冒法/進状可逹公然之輒効燕公説使姜皎入曰陛下久卜)
(河東總管重難其人臣有所得何以見賞上曰誰邪如/愜有萬金之賜乃曰馮翊太守姚崇文武全材即其人)
(也上曰此張説意也卿罔上當誅皎首服萬死即詔中/官追赴行在上方獵于渭濱公至拜馬首上曰卿頗知)
(獵乎元崇曰臣少孤居廣成澤目不知書唯以射獵為/事四十年方遇張憬藏謂臣當以文學備位将相無為)
(自弃爾來折節讀書今雖官位過沗至于馳射老而猶/能於是呼鷹放犬遲速稱㫖上大悦上曰朕久不見卿)
(思有顧問卿可於宰相行中行公行猶後上縱轡久之/顧曰卿行何後公曰臣官疎賤不合參宰相行上曰可)
(兵部尚書同平章事公不謝上顧訝焉至頓上命宰臣/坐公跪奏臣適奉作弼之詔而不謝欲以十事上獻有)
(不可行臣不敢奉詔上曰悉數之朕當量力而行然定/可否公曰自垂拱已來朝廷以刑法理天下臣請聖政)
(先仁義可乎上曰朕深心有望于公也又曰聖朝自喪/師青海未有牽復之悔臣請三數十年不求邉功可乎)
(上日可又曰自太后臨朝以來㗋舌之任或出于閹人/之口臣請中官不預公事可乎上曰懷之久矣又曰武)
(氏諸親猥侵清切權要之地繼以韋庶人安樂太平用/事班序荒雜臣請國親不任䑓省官凡有斜封待闕員)
(外等官悉請停罷可乎上曰朕素志也又曰比來近宻/佞幸之徒冒犯憲網皆以寵免臣請行法可乎上曰朕)
(切齒久矣又曰比因豪家戚里貢獻求媚延及公卿方/鎮亦為之臣請除租庸賦税之外悉杜塞之可乎上曰)
(願行之又曰太后造福先寺中宗造聖善寺上皇造金/仙玉真觀皆費鉅百萬耗蠧生靈凡寺觀宮殿臣請止)
(絶建造可乎上曰朕毎覩之心即不安而况敢為者哉/又曰先朝褻狎大臣或虧君臣之敬臣請陛下接之以)
(禮可乎上曰事誠當然有何不可又曰自燕欽融韋月/将獻直得罪由是諫臣沮色臣請凡在臣子皆得觸龍)
(鱗犯忌諱可乎上曰朕非唯能容之亦能行之又曰吕/氏産禄㡬危西京馬竇閻梁亦亂東漢萬古寒心國朝)
(為甚臣請陛下書之于史冊永為殷鑒作萬代法可乎/上乃澘然良久曰此事真可為刻肌刻骨者也公再拜)
(曰此誠陛下致仁政之初是臣千載一遇之日臣敢當/弼諧之地天下幸甚天下幸甚又再拜蹈舞稱萬嵗者)
(三從官千萬皆出涕上曰坐公坐于燕公之下燕公譲/不敢坐上問對曰元崇是先朝舊臣合首坐公曰張説)
(是紫㣲宫使今臣是客宰相不合首坐上曰可紫㣲宫/使居首座果如所言則元崇進不以正又當時天下之)
(事止此十條須因事啓沃豈一旦可邀似/好事者為之依託兢名難以盡信今不取)元之吏事明
敏三為宰相皆兼兵部尚書(姚崇始相武后後/相睿宗今復為相)緣邉屯
戍斥候士馬儲械無不黙記上初即位勵精為治(治直/之翻)
毎事訪於元之元之應荅如響同僚唯諾而已(唯于/癸翻)故
上專委任之元之請抑權倖愛爵賞納諫諍却貢獻不
與羣臣褻狎上皆納之(此即前所獻十/事之二三也)　乙巳車駕還
京師　姚元之嘗奏請序進郎吏(裕考異曰此出李徳/  次栁氏舊聞不知)
(郎吏為何官若郎中員外郎則是清要官不/得云秩卑恐是郎将又不敢必故仍用舊文)上仰視殿
屋元之再三言之終不應元之懼趨出罷朝髙力士諫
曰陛下新總萬機宰臣奏事當面加可否奈何一不省
察(朝直遥翻/省悉景翻)上曰朕任元之以庶政大事當奏聞共議
之郎吏卑秩乃一一以煩朕邪㑹力士宣事至省中(唐/世)
(凡機事皆使内/臣宣㫖于宰相)為元之道上語(為于/偽翻)元之乃喜聞者皆
服上識君人之體左拾遺曲江張九齡(曲江縣漢屬桂/陽郡江左置始)
(興郡唐武徳四年置畨州尋/改東衡州貞觀元年改韶州)以元之有重望為上所信
任奏記勸其逺謟躁進純厚(逺于願翻/躁則到翻)其略曰任人當
才為政大體與之共理無出此途而曏之用才非無知
人之鑒其所以失溺在緣情之舉(溺奴/狄翻)又曰自君侯職
相國之事持用人之權而淺中弱植之徒已延頸企踵
而至謟親戚以求譽媚賔客以取容其間豈不有才所
失在於無耻元之嘉納其言新興王晉之誅也僚吏皆
奔散惟司功李撝歩從(從才用翻唐制諸州功曹司功/參軍事掌考課假使祭祀禮樂)
(學校表疏書啟禄食祥/異醫藥卜筮陳設䘮𦵏)不失在官之禮仍哭其尸姚元
之聞之曰欒布之儔也(欒布哭/彭越)及為相擢為尚書郎
己酉以刑部尚書趙彦昭為朔方道大總管　十一月
乙丑劉幽求兼侍中　辛巳羣臣上表請加尊號為開
元神武皇帝從之戊子受冊(上時/掌翻)　中書侍郎王琚為
上所親厚羣臣莫及毎進見侍笑語逮夜方出或時休
沐往往遣中使召之或言於上曰王琚權譎縱横之才
(見賢遍翻使疏吏翻/譎古穴翻縱子容翻)可與之定禍亂難與之守承平上
由是浸疎之是月命琚兼御史大夫按行北邉諸軍(行/下)
(孟翻考異曰朝野僉載曰琚以謟䛕自進未周年為媚/中書侍郎其母氏聞之自洛赴京戒之曰汝徒以謟)
(取容色交自逹朝廷側目海内切齒吾恐汝家墳隴無/人守之琚慙懼表請侍母上初大怒後許之按舊𫝊琚)
(未嘗去官侍母今不取舊𫝊又云使琚按行天兵以北/諸軍按五年始置天兵軍於并州盖琚𫝊追言之耳)
　十二月庚寅赦天下改元(改元/開元)尚書左右僕射為左
右丞相中書省為紫㣲省門下省為黄門省侍中為監
雍州為京兆府洛州為河南府長史為尹司馬為少尹
(隋以京守為牧武徳初因隋置牧以親王為之或不出/閤以長史知府事至是改為府升長史為尹從三品専)
(總府事魏晉以下州府皆有治中隋文帝改為司馬煬/帝改為賛理又為丞武徳改為治中永徽避高宗名改)
(為司馬至是改為少尹/從四品下雍於用翻)　甲午吐蕃遣其大臣來求和
　壬寅以姚元之兼紫微令元之避開元尊號復名崇
(姚元之本名元崇武后長安四年命以/字行今復舊名而省元字復扶又翻)　敕都督刺史
都䕶將之官皆引面辭畢側門取進止(東内有左右側/門左右側門之)
(外即金吾/左右仗)　姚崇既為相紫㣲令張説懼乃潜詣岐王
申款(款誠/也)它日崇對於便殿行微蹇上問有足疾乎對
曰臣有腹心之疾非足疾也上問其故對曰岐王陛下
愛弟張説為輔臣而宻乘車入王家恐為所誤故憂之
癸丑説左遷相州刺史(忽考異曰松窗雜録姚崇為相/  一日對于便殿舉右足不甚)
(輕利上曰卿有足疾邪崇奏曰臣有心腹之疾非足疾/也因前奏張説罪状數百言上怒曰卿歸中書宜宣與)
(御史中丞共按其事而説未之知㑹朱衣吏報午後三/刻説乘馬先歸崇急呼御史中丞李林甫以前詔付之)
(林甫語崇曰説多智謀是必困之宜以劇地崇曰丞相/得罪未宜太逼林甫又曰公必不忍即説當無害林甫)
(止將詔付於小御史中路以馬墜告説未遭崇奏前旬/月家有教授書生通于説侍兒最寵者㑹擒得姦状以)
(聞於説說怒甚将窮獄于京兆尹書生厲聲言曰覩色/不能禁人之常情也公貴為宰相豈無緩急用人何靳)
(靳於一婢女邪説竒其言而釋之兼以侍兒與歸書生/跳跡去旬餘無所聞知忽一日直訪于説憂色滿面而)
(言曰某感公之恩當有謝者久矣今聞公為姚相所構/外獄将具公不之知危将至矣某願得公平生所寳者)
(用計于九公主必能立釋之説因自厯指状所寳者書/生皆曰未足解公之難又凝思久之忽曰近有雞林郡)
(夜明簾為寄信者書生曰吾事濟矣因請説手筆數行/懇以情言遂急趍出□夜始及九公主邸第書生具以)
(説言之兼用夜明簾為贄且謂主曰上獨不念在東宫/時思必始終恩加於張丞相乎而今反用快不利張丞)
(相者之心邪明早公主上謁具為奏之上感動因急命/髙力士就御史臺宣前所按獄事並宜罷之書生迄亦)
(不再見于張丞相也此説亦似出於好事者又元崇開/元四年罷相林甫十四年始為御史中丞今從新傳)
右僕射同中書門下三品劉幽求亦罷為太子少保甲
寅以黄門侍郎盧懷慎同紫微黄門平章事
　
　
　
　資治通鑑卷二百十
