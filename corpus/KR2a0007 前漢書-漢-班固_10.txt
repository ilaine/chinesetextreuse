
　　唐正議大夫行秘書少監琅邪縣開國子顔師古注
　元帝紀第九
孝元皇帝(荀恱曰諱奭之字曰盛應劭曰諡法/行義恱民曰元師古曰奭音式亦反)宣帝太
子也母曰共哀許皇后(張晏曰禮婦人從夫諡閔其見/殺故兼二諡師古曰共讀曰㳟)
宣帝微時生民間年二嵗宣帝即位八嵗立為太子(師/古)
(曰宣帝即位之明年改元曰本始本始凡四年而改元/曰地節地節三年立皇太子若初即位年二嵗則立為)
(太子時年九嵗矣又宣帝以元平元年七月即位而外/戚傳云許后生元帝數月宣帝立為帝是則即位時太)
(子未必二嵗也參校前後衆文此紀進退為錯○劉攽/曰此言年二嵗宣帝即位指論踰年改元為即位耳若)
(春秋諸/公也)壯大柔仁好儒見宣帝所用多文法吏以刑名
䋲下(晉灼曰刑刑家名名家也太史公曰法家嚴而少/㤙名家儉而善失真師古曰晉說非也劉向别録)
(云申子學號刑名刑名者以名責實尊君卑臣/崇上抑下宣帝好觀其君臣篇䋲謂彈治之耳)大臣楊
惲蓋寛饒等坐刺譏辭語為罪而誅(師古曰惲/音於吻反)嘗侍燕
從容言(師古曰從/音千容反)陛下持刑太深宜用儒生宣帝作色
曰(師古曰作動也/意怒故動色)漢家自有制度本以覇王道雜之奈
何純任徳教用周政乎(師古曰姬/周之政)且俗儒不達時宜好
是古非今使人眩於名實(師古曰眩亂視/也音胡眄反)不知所守何
足委任廼歎曰亂我家者太子也繇是疏太子而愛淮
陽王(師古曰繇/讀與由同)曰淮陽王明察好法宜為吾子而王母
張偼伃尤幸上有意欲用淮陽王代太子然以少依許
氏俱從微起故終不背焉黄龍元年十二月宣帝崩癸
巳太子即皇帝位謁髙廟尊皇太后曰太皇太后(蘇林/曰上)
(官/后)皇后曰皇太后(文穎曰卭成王皇/后母養元帝者也)
初元元年春正月辛丑孝宣皇帝葬杜陵(臣瓉曰自崩/至葬凡二十)
(八日杜陵在長/安南五十里也)賜諸侯王公主列侯黄金(○宋祁曰古/本無黄字)
吏二千石以下錢帛各有差大赦天下三月封皇太后
兄侍中中郎將王舜為安平侯丙午立皇后王氏以三
輔太常郡國公田及苑可省者振業貧民(師古曰振起/之令有作業)
貲不滿千錢者賦貸種食(師古曰賦給與之也貸假也/貸音土載反種音之勇反)
封外祖父平㤙戴侯同産弟子中常侍許嘉為平㤙侯
奉戴侯後(文頴曰戴/侯許廣漢)夏四月詔曰朕承先帝之聖緒獲
奉宗廟戰戰兢兢(○宋祁曰唐/本作栗栗)間者地數動而未静懼
於天地之戒不知所繇(師古曰繇/與由同)方田作時朕憂蒸庶
之失業(師古曰/蒸衆也)臨遣光祿大夫襃等十二人(應劭曰自/臨面約𠡠)
(乃遣/之)循行天下(師古曰行/音下更反)存問耆老鰥寡孤獨困乏失
職之民(師古曰失職/失其常業)延登賢俊招顯側陋因覽風俗之
化相守二千石誠能正躬勞力(師古曰相者諸侯/王相也守郡守也)宣明
教化以親萬姓則六合之内和親庶幾虖無憂矣書不
云乎股肱良哉庶事康哉(師古曰虞書益稷之辭也言/君能任賢股肱之臣皆得良)
(善則衆/事安寕)布告天下使明知朕意又曰闗東今年榖不登
民多困乏其令郡國被災害甚者毋出租賦江海陂湖
園池屬少府者以假貧民(師古曰/湖深水)勿租賦賜宗室有屬
籍者馬一匹至二駟(師古曰二/駟八匹)三老孝者帛五匹弟者
力田三匹鰥寡孤獨二匹吏民五十戸牛酒(師古曰以/五十戸為)
(率共/賜之)六月以民疾疫令大官損膳減樂府員省苑馬以
振困乏秋八月上郡屬國降胡萬餘人亡入匈奴九月
關東郡國十一大水饑或人相食轉旁郡錢榖以相救
詔曰間者隂陽不調黎民饑寒無以保治(師古曰/保安也)惟徳
淺薄不足以充入舊貫之居(應劭曰言已徳淺薄不足/以充舊貫舊貫者常居也)
(師古曰論語稱閔子騫云仍舊貫帝自/謙不足充入先帝之宫室故引以為言)其令諸宫館希
御幸者勿繕治(師古曰/繕補也)太僕減榖食馬水衡省肉食獸
(師古曰減謂損其/數省者全去之)
二年春正月行幸甘泉郊泰畤賜雲陽民爵一級女子
百戸牛酒立弟竟為清河王三月立廣陵厲王太子覇
為王詔罷黄門乗輿狗馬(師古曰黄門近署也/故親幸之物屬焉)水衡禁
囿宜春下苑(孟康曰宫名也在杜縣東晋灼曰史記云/𦵏二世杜南宜春苑中師古曰宜春下苑)
(即今京城東南/隅曲江池是)少府佽飛外池(如淳曰漢儀注佽飛具/矰繳以射鳬鴈給祭祀)
(是故有/池也)嚴籞池田(蘇林曰嚴飾池上之屋及其地也晋/灼曰嚴籞射苑也許慎曰嚴弋射者)
(所蔽也池田苑中田/也師古曰晋說是)假與貧民詔曰蓋聞賢聖在位隂
陽和風雨時日月光星辰静黎庶康寧考終厥命(師古/曰考)
(老也言得夀/考終其天命)今朕恭承天地託于公侯之上明不能燭
徳不能綏災異竝臻連年不息乃二月戊午地震于隴
西郡毁落太上皇廟殿壁木飾壊敗豲道縣城郭官寺
及民室屋壓殺人衆(師古曰豲道屬天水凡府庭所在/皆謂之寺豲音完壓音烏狎反)
山崩地裂水泉涌出天惟降災震驚朕師(師古曰/師衆也)治有
大虧咎至於斯夙夜兢兢不通大變深惟鬱悼未知其
序(師古曰鬱不通/之意也序次也)間者嵗數不登元元困乏不勝饑寒
以䧟刑辟朕甚閔之郡國被地動災甚者無出租賦赦
天下有可蠲除減省以便萬姓者條奏毋有所諱丞相
御史中二千石舉茂材異等直言極諫之士朕將親覽
焉夏四月丁巳立皇太子賜御史大夫爵闗内侯中二
千石右庶長(師古曰第/十一爵)天下當為父後者爵一級列侯
錢各二十萬五大夫十萬(師古曰五大/夫第九爵)六月闗東饑齊
地人相食秋七月詔曰嵗比災害民有菜色(師古曰五/榖不收人)
(但食菜故其/顔色變惡)慘怛於心(師古曰慘痛/也怛悼也)已詔吏虛倉廪開
府庫振救賜寒者衣今秋禾麥頗傷一年中地再動北
海水溢流殺人民隂陽不和其咎安在公卿將何以憂
之其悉意陳朕過靡有所諱(師古曰悉意盡/意也靡無也)冬詔曰國
之將興尊師而重傅故前將軍望之傅朕八年道以經
書厥功茂焉(師古曰茂美/也道讀曰𨗳)其賜爵關内侯食邑八百戸
朝朔望十二月中書令𢎞恭石顯等譛望之令自殺
三年春令諸侯相位在郡守下(師古曰此諸侯/謂諸侯王也)珠厓郡
山南縣反博謀羣臣待詔賈捐之以為宜棄珠厓救民
饑饉(師古曰穀不熟為饑/蔬不熟為饉蔬菜也)乃罷珠厓夏四月乙未晦茂
陵白鶴館災詔曰廼者火災降於孝武園館朕戰栗恐
懼不燭變異咎在朕躬(師古曰/燭照也)羣司又未肯極言朕過
以至於斯將何以寤焉百姓仍遭凶阸無以相振(師古/曰仍)
(頻/也)加以煩擾虖苛吏拘牽乎微文不得永終性命(師古/曰永)
(長/也)朕甚閔焉其赦天下夏旱立長沙煬王弟宗為王(鄭/氏)
(曰煬音供/養之養)封故海昬侯賀子代宗為侯六月詔曰盖聞
安民之道本繇隂陽(師古曰繇/與由同)間者隂陽錯謬風雨不
時朕之不徳庶幾羣公有敢言朕之過者今則不然媮
合茍從未肯極言(師古曰/與偷同)媮朕甚閔焉永惟蒸庶之饑
寒(○宋祁曰一/本無永字)逺離父母妻子勞於非業之作衛於不
居之宫(師古曰不急之/事故云非業也)恐非所以佐隂陽之道也其罷
甘泉建章宫衛令就農(○宋祁曰唐本監/本衛字下有各字)百官各省費
(師古曰費用/之物務減省)條奏毋有所諱有司勉之毋犯四時之禁
丞相御史舉天下明隂陽災異者各三人於是言事者
衆或進擢召見人人自以得上意(師古曰人人各自以/當天子之意○宋祁)
(曰人人南本/只一个人字)
四年春正月行幸甘泉郊泰畤三月行幸河東祠后土
赦汾隂徒賜民爵一級女子百戸牛酒鰥寡髙年帛行
所過無出租賦
五年春正月以周子南君為周承休侯(文頴曰姓姬名/延年其祖父姬)
(嘉夲周後武帝元鼎四年封為周子南/君令奉周祀師古曰承休國在潁川)位次諸侯王三
月行幸雍祠五畤夏四月有星孛于參詔曰朕之不逮
序位不明(師古曰逮及也言官/人之位失其次序)衆僚乆懬(應劭曰懬音/曠師古曰懬)
(古曠字曠空也不得/其人則職事空廢)未得其人元元失望上感皇天隂
陽為變咎流萬民朕甚懼之廼者闗東連遭災害饑寒
疾疫夭不終命(○宋祁曰刋/誤改天作夭)詩不云乎凡民有喪匍匐
救之(師古曰邶國谷風之詩也言見人有䘮禍之事/則當盡力以救之匍音步扶反匐音步得反)其
令大官毋日殺(師古曰不得/日日宰殺)所具各減半(師古曰/食具也)乗輿
秣馬無乏正事而已(師古曰秣養也以粟秣食之也正/事謂駕供郊祀蒐狩之事非㳺田)
(者也秣/音末)罷角抵上林宫館希御幸者齊三服官(李斐曰/齊國舊)
(有三服之官春獻冠幘縰為首服紈素為冬服輕綃為/夏服凡三如淳曰地理志曰齊冠帯天下胡公曰服官)
(主作文繡以給衮龍之服地理志云㐮邑亦有服官師/古曰齊三服官李說是也縰與纚同音山爾反即今之)
(方目􁁉也紈素今之絹也/輕􁁉也㐮邑自出文繡非)　(綃今之/三服也)北假田官(李斐曰/主假賃)
(見官田與民收其假税也故置田農之官晋灼曰匈奴/傳秦始皇渡河據陽山北假中王莽傳五原北假膏壤)
(殖榖北假地名師古曰晋説是也/○宋祁曰田官一夲作官田非)鹽鐡官常平倉博士
弟子毋置員以廣學者賜宗室子有屬籍者馬一匹至
二駟三老孝者帛人五匹弟者力田三匹鰥寡孤獨二
匹吏民五十戸牛酒省刑罰七十餘事除光禄大夫以
下至郎中保父母同産之令(應劭曰舊時相保一人有/過皆當坐之師古曰特為)
(郎中以上除此令者所以/優之也同産謂兄弟也)令從官給事宫司馬中者得
為大父母父母兄弟通籍(應劭曰從官謂宦者及虎賁/羽林太醫太官是也司馬中)
(者宫内門也司馬主武兵禁之意也籍者為二尺竹牒/記其年紀名字物色縣之宫門案省相應乃得入也師)
(古曰應説非也從官親近天子常侍從者皆是也故此/下云科第郎從官司馬門者宫之外門也衛尉有八屯)
(衞候司馬主衞士徼廵宿衛每面各/二司馬故謂宫之外門為司馬門)冬十二月丁未御
史大夫貢禹卒衞司馬谷吉使匈奴不還(師古曰即衞/尉八屯之衞)
(司/馬)
永光元年春正月行幸甘泉郊泰畤赦雲陽徒賜民爵
一級女子百戸牛酒高年帛行所過毋出租賦(○宋祁/曰舊夲)
(作毋令/出租賦)二月詔丞相御史舉質樸敦厚遜譲有行者光
禄嵗以此科第郎從官(師古曰始令丞相御史舉此四/科人以擢用之而見在郎及從)
(官又令光禄每嵗依此科考校/定其第髙下用知其人賢否也)三月詔曰五帝三王任
賢使能以登至平而今不治者豈斯民異哉(師古曰言/今所治人)
(即五帝三/王之衆庶)咎在朕之不明亡以知賢也是故壬人在位
(服䖍曰壬/人佞人也)而吉士雍蔽(師古曰吉善也大雅卷阿之詩/曰藹藹王多吉士雍讀曰壅)
重以周秦之敝民漸薄俗(師古曰為薄俗所漸/染也重音直用反)去禮義
觸刑法豈不哀哉繇此觀之元元何辜(師古曰繇/讀與由同)其赦
天下令厲精自新各務農畝無田者皆假之貸種食如
貧民(師古曰此皆謂遇赦新/免罪者也故云如貧民)賜吏六百石以上爵五大
夫勤事吏二級為父後者民一級(○宋祁曰越夲無/為父後者四字)女
子百戸牛酒鰥寡孤獨高年帛是月雨雪(師古曰雨/音于具反)隕
霜傷麥稼秋罷(如淳曰當言罷某官某事爛脱失之晋/灼曰或無稼字或稼字在秋下稼或作)
(桑或作霖五行志永光元年三月隕霜殺桑九月二日/隕霜殺稼天下大饑言傷麥稼秋罷是也師古曰晋説)
(得之秋者謂秋時所収榖稼也今俗猶謂麥豆之屬為/雜稼云秋罷者言至秋時無所收也○劉攽曰如言爛)
(脱/是)
二年春二月詔曰蓋聞唐虞象刑而民不犯(師古曰象/刑觧在武)
(紀/)殷周法行而姦軌服(師古曰軌與宄同亂在外曰姦/在内曰軌○宋祁曰法行唐夲)
(作行/法)今朕獲承高祖之洪業(○宋祁曰一/本無洪字)託位公侯之
上夙夜戰栗永惟百姓之急未嘗有忘焉然而隂陽未
調三光晻昩(師古曰晻與暗/同又音烏感反)元元大困流散道路盗賊
竝興有司又長殘賊失牧民之術是皆朕之不明政有
所虧咎至於此朕甚自耻為民父母若是之薄謂百姓
何(師古曰言何/以撫臨百姓)其大赦天下賜民爵一級女子百戸牛
酒鰥寡孤獨高年三老孝弟力田帛又賜諸侯王公主
列侯黄金中二千石以下至中都官長吏各有差吏六
百石以上爵五大夫勤事吏各二級三月壬戌朔日有
蝕之詔曰朕戰戰栗栗夙夜思過失不敢荒寧(師古曰/荒廢也)
(不敢廢事/而自寧)惟隂陽不調未燭其咎婁敕公卿日望有效
(師古曰婁古屢/字其後亦同)至今有司執政未得其中(師古曰中/音竹仲反)施
與禁切未合民心(師古曰施惠褊/薄禁令煩苛)暴猛之俗彌長和睦
之道日衰百姓愁苦靡所錯躬(師古曰錯置/也音千故反)是以氛邪
嵗增侵犯太陽(師古曰氛惡氣也邪者/言非正氣也太陽日也)正氣湛掩日乆
奪光(師古曰湛讀與沈同/湛掩者見掩而湛沒)廼壬戌日有蝕之天見大異
以戒朕躬(師古曰/見顯示)朕甚悼焉其令内郡國舉茂材異等
賢良直言之士各一人夏六月詔曰間者連年不收四
方咸困元元之民勞於耕耘又亡成功困於饑饉亡以
相救朕為民父母徳不能覆而有其刑甚自傷焉其赦
天下秋七月西𦍑反遣右將軍馮奉世擊之八月以太
常任千秋為奮威將軍别將五校竝進(師古曰别領五/校之兵而與右)
(將軍/竝進)
三年春西𦍑平軍罷三月立皇子康為濟陽王夏四月
癸未大司馬車騎將軍接薨(師古曰/王接)冬十一月詔曰廼
者己丑地動中冬雨水大霧(師古曰中讀曰/仲雨音于具反)盜賊竝起
吏何不以時禁各悉意對(師古曰時禁謂月令所/當禁㫁者也悉盡也)冬復
鹽鐡官博士弟子員(師古曰復/音扶目反)以用度不足民多復除
(師古曰復/音方目反)無以給中外繇役
四年春二月詔曰朕承至尊之重不能燭理百姓婁遭
凶咎加以邉竟不安師旅在外(師古曰婁讀曰/屢竟讀曰境)賦歛轉
輸元元騷動窮困亡聊犯法抵罪夫上失其道而繩下
以深刑朕甚痛之其赦天下所貸貧民勿收責三月行
幸雍祠五畤夏六月甲戌孝宣園東闕災戊寅晦日有
蝕之詔曰蓋聞明王在上忠賢布職則羣生和樂方外
蒙澤今朕晻于王道(師古曰晻/讀與暗同)夙夜憂勞不通其理靡
瞻不眩靡聽不惑(師古曰靡無也眩/視亂也音胡眄反)是以政令多還民
心未得(李竒曰還反也易曰渙汗其大號言/王者發號施令如汗出不可復反)邪説空進
事亡成功此天下所著聞也公卿大夫好惡不同(師古/曰愛)
(憎各/異也)或緣姦作邪侵削細民元元安所歸命哉廼六月
晦日有蝕之詩不云虖今此下民亦孔之哀(師古曰小/雅十月之)
(交之詩也孔甚也言災/異既多百姓甚可哀愍)自今以來公卿大夫其勉思天
戒慎身脩永以輔朕之不逮(師古曰虞書咎繇謩云慎/厥身脩思永言當慎脩其)
(身思為長乆之道故此詔云慎身脩永也今流/俗書夲永上有職字者後人不曉妄加之耳)直言盡
意無有所諱九月戊子罷衛思后園及戾園(服䖍曰戾/太子母也)
冬十月乙丑罷祖宗廟在郡國者諸陵分屬三輔(師古/曰先)
(是諸陵揔屬太常今/各依其地界屬三輔)以渭城夀陵亭部原上為初陵(服/䖍)
(曰元帝初置陵未/有名也故曰初)詔曰安土重遷黎民之性(師古曰/重難也)骨
肉相附人情所願也頃者有司緣臣子之義奏徙郡國
民以奉園陵令百姓逺棄先祖墳墓破業失産親戚别
離人懐思慕之心家有不安之意是以東垂被虛耗之
害闗中有無聊之民(師古曰耗損/也音呼到反)非乆長之策也詩不
云虖民亦勞止迄可小康惠此中國以綏四方(師古曰/大雅民)
(勞之詩也止語助也迄至也康安也言人勞已/乆至此可以小安逸之施惠京師以及四逺也)今所為
初陵者勿置縣邑使天下咸安土樂業亡有動揺之心
布告天下令眀知之又罷先后父母奉邑(應劭曰先后/為其父母置)
(邑守冢以奉祭祀既已乆逺又非典/制故罷之師古曰奉邑奉音扶用反)
五年春正月行幸甘泉郊泰畤三月上幸河東祠后土
秋潁川水出流殺人民吏從官縣被害者與告(晋灼曰/從官猶)
(從役從軍也臣瓉曰告休假也師古曰晋說非也從官/即上侍従之官也言凡為吏為從官其夲縣有被害者)
(皆與/休告)士卒遣歸冬上幸長楊射㷱館(師古曰射/音食亦反)布車騎
大獵十二月乙酉毁太上皇孝惠皇帝寢廟園
建昭元年春三月上幸雍祠五畤秋八月有白蛾羣飛
蔽日從東都門至枳道(如淳曰三輔黄圗長安城東面/北頭門號曰宣平城門其外郭)
(曰東都門也師古曰蛾成羣若今之蠶蛾類也音五何/反枳音只枳道觧在髙紀○宋祁曰顔注南本唐本竝)
(無成羣/二字)冬河間王元有罪廢遷房陵罷孝文太后孝昭
太后寢園
二年春正月行幸甘泉郊泰畤三月行幸河東祠后土
益三河大郡太守秩戸十二萬為大郡夏四月赦天下
六月立皇子興為信都王(○宋祁曰興越本作/輿予據表傳作輿是)閏月丁
酉太皇太后上官氏崩冬十一月齊楚地震大雨雪(師/古)
(曰雨音/于具反)樹折屋壞淮陽王舅張博魏郡太守京房坐窺
道諸侯王以邪意漏泄省中語(師古曰道/讀曰𨗳)博要斬房棄
市
三年夏令三輔都尉(○宋祁曰唐/本無都字)大郡都尉(○宋祁曰/舊本南本)
(唐本竝無郡/字刋誤添)秩皆二千石六月甲辰丞相𤣥成薨(師古/曰韋)
(𤣥/成)秋使護西域騎都尉甘延夀副校尉陳湯(師古曰言/延夀及湯)
(本充西域之使故先言使/而後序其官職及姓名)撟發戊巳校尉屯田吏士及
西域胡兵攻郅支單于(師古曰撟與矯同矯託也實不/奉詔詐以上命𤼵兵故言撟𤼵)
(也戊巳校尉者鎮安西域無常治處亦猶甲乙等各有/方位而戊與己四季寄王故以名官也時有戊校尉又)
(有已校尉一說戊巳位在中央今所置校/尉處三十六國之中故曰戊巳也郅音質)冬斬其首傳
詣京師縣蠻夷邸門(師古曰縣古懸字也蠻夷邸若今/鴻臚客館○宋祁曰唐本無門字)
四年春正月以誅郅支單于告祠郊廟赦天下羣臣上
夀置酒以其圗書示後宫貴人(服䖍曰討郅支之圗書/也或曰單于土地山川)
(之形書也師/古曰或說非)夏四月詔曰朕承先帝之休烈(師古曰休/美也烈業)
(也/)夙夜栗栗懼不克任間者隂陽不調(○宋祁曰不/唐本作未)五
行失序百姓饑饉惟烝庶之失業臨遣諫大夫博士賞
等二十一人循行天下(師古曰行/音下更反)存問耆老鰥寡孤獨
乏困失職之人舉茂材特立之士相將九卿其帥意毋
怠使朕獲觀教化之流焉六月甲申中山王竟薨藍田
地沙石雍霸水安陵岸崩雍涇水水逆流(孟康曰安陵/岸惠帝陵旁)
(涇水岸也師古/曰雍讀曰壅)
五年春三月詔曰蓋聞眀王之治國也明好惡而定去
就崇敬譲而民興行故法設而民不犯令施而民從今
朕獲保宗廟兢兢業業匪敢解怠(師古曰兢兢慎也業/業危也解讀曰懈)
徳薄眀晻敎化淺微(師古曰晻/讀與暗同)傳不云虖百姓有過在
予一人(師古曰論語載殷湯伐桀告天下/之文也言君天下者當任其憂責)其赦天下賜
民爵一級女子百戸牛酒三老孝弟力田帛又曰方春
農桑興百姓勠力自盡之時也故是月勞農勸民無使
後時(師古曰勞農謂慰/勉之勞音來到反)今不良之吏覆案小罪(師古曰/覆音方)
(目反○宋祁曰/唐本無之字)徵召證案興不急之事以妨百姓使失
一時之作亡終嵗之功公卿其眀察申敕之(師古曰申/重也一曰)
(約束/之耳)夏六月庚申復戾園壬申晦日有蝕之秋七月庚
子復太上皇寢廟園原廟(文頴曰高祖已自有廟在長/安城中惠帝更於渭北作廟)
(謂之原廟爾雅曰原者再再作廟也晋灼曰/原本也始祖之廟故曰本也師古曰文說是)昭靈后武
哀王昭哀后衞思后園(師古曰昭靈后髙祖母也武哀/王髙祖兄也昭哀后高祖姊也)
(衛思后戾/太子母也)
竟寧元年(應劭曰虖韓邪單于願保塞邉竟得以安寧/故以冠元也師古曰據如應説竟讀為境古)
(之用字竟境實同但此詔云邉垂長無兵革之事竟者/終極之言言永安寕也既無兵革中外安寧豈止境上)
(若依本字而讀/義更𢎞通也)春正月匈奴虖韓邪單于來朝(宋祁曰/虖當作)
(呼/)詔曰匈奴郅支單于背叛禮義既伏其辜虖韓邪單
于不忘㤙徳鄉慕禮義(師古曰鄉/讀曰嚮)復修朝賀之禮願保
塞傳之無窮邉垂長無兵革之事其改元為竟寧賜單
于待詔掖庭王嬙為閼氏(應劭曰郡國獻女未御見須/命於掖庭故曰待詔王嬙王)
(氏女名嬙字昭君文頴曰夲南郡秭歸人也蘇/林曰閼氏音焉支如漢皇后也師古曰秭音姊)皇太子
冠賜列侯嗣子爵五大夫(師古曰/第九爵)天下為父後者爵一
級二月御史大夫延夀卒(師古曰即繁延夀/也繁音蒲何反)三月癸未
復孝惠皇帝寢廟園孝文太后孝昭太后寢園夏封騎
都尉甘延夀為列侯賜副校尉陳湯爵關内侯黄金百
斤五月壬辰帝崩于未央宫(臣瓉曰帝年二十七即位/即位十六年夀四十三)
毁太上皇孝惠孝景皇帝廟罷孝文孝昭太后昭靈后
武哀王昭哀后寢園秋七月丙戌葬渭陵(臣瓚曰自崩/及葬凡五十)
(五日渭陵在長安/北五十六里也)
贊曰臣外祖兄弟為元帝侍中(應劭曰元成帝紀皆班/固父彪所作臣則彪自)
(説也外祖金敞也如淳曰班固/外祖樊叔皮也師古曰應説是)語臣曰元帝多材蓺善
史書(應劭曰周宣王太/史史籕所作大篆)鼓琴瑟吹洞簫(如淳曰簫/之無底者)自度
曲被歌聲(應劭曰自隱度作新曲因持新曲以為歌詩/聲也荀悦曰被聲能播樂也臣瓚曰度曲謂)
(歌終更授其次謂之度曲西京賦曰度曲未終雲起雪/飛張衡舞賦度終復位次受二八師古曰應荀二説皆)
(是也度音大各/反被音皮義反)分刌節度(蘇林曰刌度也知曲之終始/節度也韋昭曰刌切也謂能)
(分切句絶為之節制也師古/曰韋説是也刌音千本反)窮極㓜眇(師古曰㓜眇/讀曰要妙)少
而好儒及即位徵用儒生委之以政貢薛韋匡迭為宰
相(師古曰貢禹薛廣德韋賢匡衡/迭互而為丞相也迭音大結反)而上牽制文義優㳺
不斷(師古曰為文義所/牽制故不斷決)孝宣之業衰焉然寛𢎞盡下出
於恭儉號令温雅有古之風烈
　
　前漢書卷九
　前漢書卷九考證
元帝紀以三輔太常郡國公田及苑○胡三省曰太常
　掌諸陵邑故亦有公田及苑
中常侍許嘉○胡三省曰按表侍中中常侍皆加官西
　都叅用士人東都以宦者為中常侍
北假田官○(臣召南/)按水經注曰自髙闕以東夾山帶
　河陽山以西皆北假也
詔丞相御史舉質樸敦厚遜譲有行者光禄嵗以此科
　第郎從官注○(臣召南/)按所云舉光禄四行者即起
　于此後漢書吳祐以光禄四行遷膠東侯相注引漢
　官儀曰淳厚質樸遜譲節儉也蓋漢時朝廷從官俱
　屬光禄勲自太中大夫中大夫諫大夫及郎議郎中
　郎侍郎郎中其員多至千人故令光禄勲第其賢否
以太常任千秋為奮威將軍○按馮奉世傳作奮武將
　軍
贊貢薛韋匡迭為宰相○(臣召南/)按貢禹薛廣徳止為
　御史大夫而贊與韋匡並列漢世以御史大夫為丞
　相之副故與丞相並稱兩府其後改丞相曰司徒改
　御史大夫曰司空遂並為三公矣蕭望之嘗為御史
　大夫後為前將軍曰吾備位將相亦是此義
　
　
　
　
　
　
　
　
　
　
　
　前漢書卷九考證
欽定四庫全書
　前漢書卷十
　　漢　　蘭　　　臺　　令　　