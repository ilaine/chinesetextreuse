
　資治通鑑巻二百五十四　宋　司馬光　撰
　　　　　　　　　　　　　　胡三省　音註
　唐紀七十(起上章困敦十一月盡𤣥黓/攝提格四月凡一年有竒)
　　僖宗惠聖恭定孝皇帝中之上
廣明元年十一月河中都虞矦王重榮作亂剽掠坊市
俱空(重直龍翻/剽匹妙翻)　宿州刺史劉漢宏怨朝廷賞薄(漢宏/降見)
(上卷七月賞盜而盜怨其/賞薄彼果有以窺朝廷也)甲寅以漢宏為浙東觀察使
(為漢宏為錢/鏐所㓕張本)　詔河東節度使鄭從讜以本道兵授諸
葛爽及代州刺史朱玫使南討黄巢(玫莫/杯翻)乙卯以代北
都統李琢為河陽節度使(代北已定李琢内/徙亦以備黄巢也)　初黄巢
將度淮豆盧瑑請以天平節鉞授巢(黄巢初求天平節/豆盧瑑欲以是中)
(其/欲)俟其到鎮討之盧攜曰盜賊無厭(厭於/鹽翻)雖與之節不
能止其剽掠(剽匹/妙翻)不若急𤼵諸道兵扼泗州汴州節度
使為都統賊既前不能入闗必還掠淮浙偷生海渚耳
從之既而淮北相繼告急攜稱疾不出(録考異曰驚聽/  曰宰臣豆盧)
(瑑奏縁淮南九驛使至泗州恐髙駢固守城壘不遮截/大冦黄巢必若過淮落冦之計又徵兵不及須且誘之)
(請降節旄授鄆州節度使候其至止討亦不難宰臣盧/攜言之不可奏以黄巢為國之患乆矣昨與江西節制)
(擁節而行攻劫荆南劫奪其節但徵諸道驍勇把截泗/州因此不𤼵内使罷建雙旌乃𤼵使臣諸道而去尋汴)
(州徐州兩道告急到京報黄巢過淮盧攜託疾不出按/朝廷未嘗以江西節與巢借使與之安可復奪此驚聽)
(録不足/信也)京師大恐庚申東都奏黄巢入汝州境　辛酉
以王重榮權知河中留後以河中節度使同平章事李
都為太子少傅(以王重榮作亂不能制/故召李都以河中授之)　汝鄭把截制
置都指揮使齊克讓奏黄巢自稱天補大將軍轉牒諸
軍云各宜守壘勿犯吾鋒吾將入東都即至京邑自欲
問罪無預衆人(言自欲問罪於朝/廷於衆人無預也)上召宰相議之豆盧
瑑崔沆請𤼵闗内諸鎮及兩神䇿軍守潼闗壬戍日南
至上開延英對宰相泣下(大盜將至無以禦之君/相相對灑泣果何益哉)觀軍
容使田令孜奏請選左右神䇿軍弓弩手守潼闗臣自
為都指揮制置把截使上曰侍衛將士不習征戰恐未
足用令孜曰昔安禄山搆逆𤣥宗幸蜀以避之崔沆曰
禄山衆纔五萬比之黄巢不足言矣豆盧瑑曰哥舒翰
以十五萬衆不能守潼闗(事見𤣥宗/肅宗紀)今黄巢衆六十萬
而潼闗又無哥舒之兵若令孜為社稷計三川帥臣皆
令孜腹心(謂陳敬瑄楊師立/牛朂也帥所類翻)比於𤣥宗則有備矣上不
懌(僖宗雖曰童昏此時此意豈不知髙枕京邑之為樂/越在草莽之為可憂也哉禍至而後憂之則無及矣)
(古之明主居安而思危/所以能常有其安也)謂令孜曰卿且為朕𤼵兵守潼
闗(為于/偽翻)是日上幸左神䇿軍親閱將士令孜薦左軍馬
軍將軍張承範右軍歩軍將軍王師㑹左軍兵馬使趙
珂(珂丘/何翻)上召見三人(見賢/遍翻)以承範為兵馬先鋒使兼把
截潼闗制置使師㑹為制置闗塞糧料使珂為句當寨
柵使(句古候翻/當丁浪翻)令孜為左右神䇿軍内外八鎮及諸道
兵馬都指揮制置招討等使飛龍使楊復恭為副使癸
亥齊克讓奏黄巢已入東都境臣收軍退保潼闗於闗
外置寨將士屢經戰鬭乆乏資儲州縣殘破人煙殆絶
東西南北不見王人凍餒交逼兵械刓弊(刓吾官/翻鈍也)各思
鄉閭恐一旦潰去乞早遣資糧及援軍上命選兩神䇿
弩手得二千八百人令張承範等將以赴之(將即/亮翻)丁卯
黄巢陷東都留守劉允章帥百官迎謁巢入城勞問而
已(帥讀曰率/勞力到翻)閭里晏然允章迺之曾孫也(劉迺見二百/三十巻徳宗)
(興元元年允章/可謂忝厥祖矣)田令孜奏募坊市人數千以補兩軍
辛未陜州奏東都已陷壬申以田令孜為汝洛晉綘同
華都統將左右軍東討(左右神䇿軍陜失/冉翻華户化翻)是日賊陷虢
州(九域志虢州東北/至陜州八十五里)　以神䇿將羅元杲為河陽節度
使(羅元杲亦田/令孜之腹心)　以周岌為忠武節度使(周岌既殺薛/能遂以忠武)
(節授之岌/逆及翻)初薛能遣牙將上蔡秦宗權調𤼵至蔡州(調/徒)
(弔翻自元和末廢彰義軍以蔡/州屬忠武軍故得而調𤼵之)聞許州亂託云赴難(難/乃)
(旦/翻)選募蔡兵遂逐刺史據其城及周岌為節度使即以
宗權為蔡州刺史(為秦宗權以蔡州/稱兵僣號張本)　乙亥張承範等
將神䇿弩手𤼵京師(將即/亮翻)神䇿軍士皆長安富家子賂
宦官竄名軍籍厚得禀賜(禀給也禀賜/猶言給賜也)但華衣怒馬(怒/馬)
(者鞭之以𤼵其/怒而疾馳也)憑勢使氣未嘗更戰陳(更工衡翻/陳讀曰陣)聞當
出征父子聚泣多以金帛雇病坊貧人代行(唐置病坊/於京城以)
(養病人㑹要開元五年宋璟等奏悲田病坊從長安已/來置使專知乞罷之至二十二年京城乞兒有疾病分)
(置諸寺病坊至徳二年兩京市各/置普救病坊病坊之置其來乆矣)徃徃不能操兵(操七/刀翻)
是日上御章信門樓臨遣之(孜考異曰新傳曰帝餞令/  章信門賚遣豐優按令)
(孜雖為招討都統賜節賚物其實不離禁闥/是日所遣者承範等耳新傳云餞令孜誤也)承範進言
聞黄巢擁數十萬之衆鼓行而西齊克讓以飢卒萬人
依託闗外復遣臣以二千餘人屯於闗上又未聞為饋
餉之計以此拒賊臣竊寒心願陛下趣諸道精兵早為
繼援(趣讀/曰促)上曰卿輩第行兵尋至矣丁丑承範等至華
州㑹刺史裴䖍餘徙宣歙觀察使軍民皆逃入華山城
中索然(華户化翻/索昔各翻)州庫唯塵埃䑕迹頼倉中猶有米千
餘斛軍士褁三日糧而行　十二月庚辰朔承範等至
潼闗搜菁中(菁中草茂密處/也史炤曰林菁)得村民百許使運石汲水
為守禦之備與齊克讓軍皆絶糧士卒莫有鬭志是日
黄巢前鋒軍抵闗下白旗滿野不見其際克讓與戰賊
小却俄而巢至舉軍大呼聲振河華(呼火故翻華户化/翻華山臨河言黄)
(巢軍聲之盛/撼振河山也)克讓力戰自午至酉始解士卒飢甚遂諠
譟燒營而潰克讓走入闗闗左有谷平日禁人徃來以
𣙜征稅(𣙜訖/岳翻)謂之禁阬賊至倉猝官軍忘守之(忘巫/放翻)潰
兵自谷而入谷中灌木壽藤茂密如織(灌木叢生之木/壽藤即今之萬)
(歲/藤)一夕踐為坦塗承範盡散其輜囊以給士卒(輜囊謂/輜重囊)
(橐也輜重隨軍之/物囊槖私裝也)遣使上表告急稱臣離京六日(離力/智翻)
甲卒未増一人餽餉未聞影響到闗之日巨冦已來以
二千餘人拒六十萬衆外軍飢潰蹋開禁阬(蹋與/踏翻)臣之
失守鼎鑊甘心朝廷謀臣愧顔何寄或聞陛下已議西
巡(謂議/幸蜀)茍鑾輿一動則上下土崩臣敢以猶生之軀奮
冒死之語願與近密及宰臣熟議(近密謂兩中/尉兩樞密)急徵兵
以救闗防則髙祖太宗之業庶㡬猶可扶持(㡬居/依翻)使黄
巢繼安禄山之亡㣲臣勝哥舒翰之死辛巳賊急攻潼
闗承範悉力拒之自寅及申闗上矢盡投石以擊之闗
外有天塹賊驅民千餘人入其中掘土填之(塹七艶翻/掘其月翻)
(填亭/年翻)須臾即平引兵而度夜縱火焚闗樓俱盡承範分
兵八百人使王師㑹守禁阬比至(比必/利翻)賊已入矣壬午
旦賊夾攻潼闗闗上兵皆潰師㑹自殺承範變服帥餘
衆脫走至野狐泉遇奉天援兵二千繼至承範曰汝來
晩矣博野鳯翔軍還至渭橋(博野軍即穆宗長慶二年/李寰帥以歸京師之兵也)
(見二百四十二/巻帥讀曰率)見所募新軍衣裘温鮮(新軍即田令孜/所募坊市人以)
(補兩軍/者也)怒曰此輩何功而然我曹反凍餒遂掠之更為
賊鄉導(鄉讀/曰嚮)以趣長安(趣七/喻翻)賊之攻潼闗也朝廷以前
京兆尹蕭廩為東道轉運糧料使廩稱疾請休官貶賀
州司户(賀州漢蒼梧郡之臨賀縣吳置臨賀郡/唐置賀州京師東南四千一百三十里)黄巢入
華州留其將喬鈐守之(鈐其/亷翻)河中留後王重榮請降於
賊(降户/江翻)癸未制以巢為天平節度使甲申以翰林學士
承㫖尚書左丞王徽為户部侍郎翰林學士户部侍郎
裴澈為工部侍郎並同平章事以盧攜為太子賔客分
司田令孜聞黄巢已入闗恐天子責已乃歸罪於攜而
貶之薦徽澈為相是夕攜飲藥死澈休之從子也(裴休/見二)
(百四十九巻宣/宗大中六年)百官退朝聞亂兵入城布路竄匿(布路/分路)
(也朝直/遥翻)令孜帥神䇿兵五百奉帝自金光門出(帥讀曰/率下同)
(長安城西面三門北來第一門曰開逺/門第二門曰金光門第三門曰延平門)惟福穆澤壽四
王及妃嬪數人從行(從才用翻/下皆同)百官皆莫知之上奔馳
晝夜不息從官多不能及車駕既去軍士及坊市民競
入府庫盜金帛晡時黄巢前鋒將柴存入長安金吾大
將軍張直方帥文武數十人迎巢於覇上巢乘金裝肩
輿其徒皆被髪約以紅繒衣錦繡執兵以從甲騎如流
輜重塞塗(被皮義翻衣於既翻騎竒/計翻重直龍翻塞悉則翻)千里絡驛不絶民
夾道聚觀尚讓厯諭之曰黄王起兵本為百姓(為于/偽翻)非
如李氏不愛汝曹汝曹但安居無恐巢館于田令孜第
其徒為盜乆不勝富(館古玩翻/勝音升)見貧者徃徃施與之(施/式)
(豉/翻)居數日各出大掠焚市肆殺人滿街巢不能禁尤憎
官吏得者皆殺之　上趣駱谷(趣七/喻翻)鳯翔節度使鄭畋
謁上於道次(驛考異曰續寳運録戊子帝至駱谷壻水/  乃下詔與牛朂楊師立陳敬瑄云今月)
(七日已次駱谷壻水驛按此月庚辰朔戊子九日而詔/云七日九誤為七也實録辛卯車駕次鳯翔鄭畋候謁)
(於路舊畋傳云候駕於斜谷新紀辛卯次鳯翔丁酉至/興元按甲申上離長安辛卯始次鳯翔太緩丁酉已至)
(興元太速又路出駱谷則不過鳯翔及斜谷葢車駕渉/鳯翔之境而畋徃見耳非鳯翔與斜谷也實録賊以數)
(萬衆西追車駕而不言追不及又不言/為誰所拒而還諸書皆無之人不取)請車駕留鳯翔
上曰朕不欲密邇巨冦且幸興元徵兵以圖收復卿東
扞賊鋒西撫諸蕃糾合鄰道勉建大勲畋曰道路梗澁
奏報難通請得便宜從事許之戊子上至壻水(九域志/洋州興)
(道縣有壻水鎮相傳云仙人唐公昉盡/室升天其壻不得偕升遂以名水誕矣)詔牛朂楊師立
陳敬瑄諭以京城不守且幸興元若賊勢猶盛將幸成
都宜豫為備擬庚寅黄巢殺唐宗室在長安者無遺類
辛卯巢始入宫壬辰巢即皇帝位于含元殿畵皁繒為
衮衣擊戰鼓數百以代金石之樂登丹鳯樓下赦書國
號大齊改元金統謂廣明之號去唐下體而著黄家日
月以為己符瑞(著側畧翻言唐字去丑口而著/黄字為廣字合日月為明字也)唐官三
品以上悉停任四品以下位如故以妻曹氏為皇后(考/)
(異曰實録巢傳立妻曲/氏為皇后今從新傳)以尚讓為太尉兼中書令趙璋
兼侍中崔璆楊希古並同平章事孟楷葢洪為左右僕
射知左右軍事(葢古盍翻黄巢自/以其軍分左右耳)費傳古為樞密使(費/父)
(沸翻/姓也)以太常博士皮日休為翰林學士(陸游老學菴筆/記曰該聞録言)
(皮日休陷黄巢為翰林學士巢敗被誅今唐書取其事/按尹師魯作大理寺丞皮子良墓誌稱曽祖日休避廣)
(明之難徙籍㑹稽依錢氏官太常博士贈禮部尚書祖/光業為吳越丞相父璨為元帥府判官三世皆以文雄)
(江東據此則日休未嘗陷黄巢為其翰林學士被誅也/小說謬妄無所不有師魯文章傳世且剛正有守非欺)
(後世/者)璆邠之子也(崔邠郾之兄也徳宗朝為右補闕/嘗論裴延齡有直聲子恐當作孫)時
罷浙東觀察使在長安巢得而相之(璆之在浙東也固/與巢信使徃來又)
(為之表/奏朝廷)諸葛爽以代北行營兵屯櫟陽黄巢將碭山朱
温屯東渭橋(碭山在漢碭縣界後魏置安陽縣治麻城/隋開皇十八年改名碭山唐屬宋州九域)
(志在單州東南九十里/碭徒郎翻朱温始此)巢使温誘說之(說式/芮翻)爽遂降於
巢温少孤貧與兄昱存随母王氏依蕭縣劉崇家崇數
笞辱之(按五代史温凶悍無頼崇患太祖慵惰不作業/數笞責之獨崇母憐之時時自為櫛沐戒家人)
(曰朱三非常人也宜/善遇之數所角翻)崇母獨憐之戒家人曰朱三非常
人也汝曹善遇之(朱温/第三)巢以諸葛爽為河陽節度使爽
赴鎮羅元杲𤼵兵拒之士卒皆弃甲迎爽元杲逃奔行
在　鄭畋還鳯翔召將佐議拒賊皆曰賊勢方熾宜且
從容以俟兵集(從千容翻從容舒徐不/迫之貌言欲以緩圖之)乃圖收復畋曰
諸君勸畋臣賊乎因悶絶仆地甃傷其面(鄭畋以將佐/怠於勤王忠)
(憤之氣一時鬱勃至於悶絶而僵仆/於地故甃傷其面甃則救翻甓也)自午至明旦尚未
能言㑹巢使者以赦書至監軍袁敬柔與將佐序立宣
示代畋草表署名以謝巢監軍與巢使者宴樂奏將佐
以下皆哭使者怪之幕客孫儲曰以相公風痺不能來
故悲耳(痺必/至翻)民間聞者無不泣畋聞之曰吾固知人心
尚未厭唐賊授首無日矣乃刺指血為表遣所親間道
詣行在(刺七亦翻下/同間古莧翻)召將佐諭以逆順皆聽命復刺血
與盟(復扶/又翻)然後完城塹繕噐械訓士卒密約鄰道合兵
討賊鄰道皆許諾𤼵兵㑹於鳯翔時禁兵分鎮闗中者
尚數萬(禁兵分鎮闗中即/神䇿八鎮兵也)聞天子幸蜀無所歸畋使人
招之皆徃從畋畋分財以結其心軍勢大振　丁酉車
駕至興元詔諸道各出全軍收復京師(悉所統之軍皆/行謂之全軍)
　己亥黄巢下令百官詣趙璋第投名銜者復其官(名/銜)
(顯官位/姓名也)豆盧瑑崔沆及左僕射于琮右僕射劉鄴太子
少師裴諗御史中丞趙濛刑部侍郎李溥京兆尹李湯
扈從不及匿民間巢搜獲皆殺之廣徳公主曰我唐室
之女誓與于僕射俱死執賊刃不置賊并殺之𤼵盧攜
尸戮之於市將作監鄭綦庫部郎中鄭係義不臣賊舉
家自殺(唐屢更䘮亂至于廣明舉家殉/國猶不乏人恩義有結之素也)左金吾大將軍
張直方雖臣於巢多納亡命匿公卿於複壁巢殺之
初樞密使楊復恭薦處士河間張濬拜太常博士(處昌/吕翻)
遷度支員外郎黄巢逼潼闗濬避亂商山上幸興元道
中無供頓漢隂令李康以騾負糗糧數百䭾獻之(漢隂/漢中)
(安陽縣地晉武帝改為安康縣唐至徳二載更名漢隂/縣屬金州九域志在州西北一百六十五里䭾徒何翻)
(以驢馬負物為䭾唐/逓䭾每䭾一百斤)從行軍士始得食上問康卿為縣
令何能如是對曰臣不及此乃張濬員外教臣上召濬
詣行在拜兵部郎中(唐諸司郎中從五品/上員外郎從六品上)　義武節度
使王處存聞長安失守號哭累日(號户/髙翻)不俟詔命舉軍
入援遣二千人間道詣興元衛車駕　黄巢遣使調𤼵
河中(調徙/釣翻)前後數百人吏民不勝其苦(勝音/升)王重榮謂
衆曰始吾屈節以紓軍府之患(屈節謂臣賊也/紓商居翻緩也)今調財
不已又將徵兵吾亡無日矣不如𤼵兵拒之衆皆以為
然乃悉驅巢使者殺之巢遣其將朱温自同州弟黄鄴
自華州合兵擊河中重榮與戰大破之獲糧仗四十餘
船遣使與王處存結盟引兵營於渭北(處考異曰舊王/  存傳曰時李)
(都守河中降賊㑹王重榮斬偽使通使於處存乃同盟/誓營於渭北時巢賊僣號天下藩鎮多受其偽命惟鄭)
(畋守鳯翔鄭從讜守太原處存王重榮首倡義舉俄而/鄭畋破賊前鋒王鐸自行在至故諸鎮翻然改圖以出)
(勤王之師按鐸中和二年始至於時未也王重榮傳曰/初重榮為河中馬歩都虞侯巢賊據長安蒲帥李都不)
(能拒稱臣於賊賊偽授重榮節度副使重榮以賊徵求/無已欲拒之都曰吾兵㣲力寡絶之立見其患願以節)
(鉞假公翌日都歸行在重榮知留後事乃斬賊使求援/鄰藩北夢𤨏言曰重榮始為牙將黄巢犯闕元戎李都)
(奉偽畏重榮附者多因薦為副使一日忽謂都曰令公/助賊陷一邦於不忠而又日加箕歛衆口紛紜倐忽變)
(生何以遏也遽命斬其偽使都無以對因以軍印授重/榮而去及都至行在朝廷又以前京兆尹竇潏間道至)
(河中代都重榮迎之潏前為京兆尹有慘酷之名時謂/之垜疊及至翌日進軍校于庭謂曰天子命重臣作鎮)
(將遏賊衝安可輕議斥逐令北門出去且為惡者必一/兩人而已爾等可言之潏不知軍衆皆重榮之親黨也)
(衆皆不對重榮乃屏肅佩劔厯階而上謂潏曰為惡者/非我而誰遂召潏之僕吏控馬及堦請依李都前例乃)
(云速去潏不敢仰視躍馬復由北門而出新傳取之按/十一月辛亥朔重榮已作亂掠坊市辛酉以重榮為留)
(後都為太子少傅則都已去河中矣及黄巢犯/闕都何嘗奉偽亦未嘗聞以潏代都今不取)　陳敬
瑄聞車駕出幸遣歩騎三千奉迎表請幸成都時從兵
浸多興元儲偫不豐(偫丈/里翻)田令孜亦勸上上從之
中和元年(是年七月/方改元)春正月車駕𤼵興元加牛朂同平
章事陳敬瑄以扈從之人驕縱難制(從才/用翻)有内園小兒
先至成都(唐時給役於坊廐及/内園者皆謂之小兒)遊於行宫笑曰人言西
川是蠻今日觀之亦不惡敬瑄執而杖殺之(新考異曰/  傳曰敬)
(瑄殺五十人尸諸衢錦里耆舊傳曰有内園小兒三箇/連手行遶行宫數内一人笑云云巡者亂打執之敬瑄)
(咄曰今日且欲棒殺汝三五十輩必不令錯按三/五十輩者敬瑄語也非實殺五十人也新傳誤)由是
衆皆肅然敬瑄迎謁於鹿頭關辛未上至綿州東川節
度使楊師立謁見(東川治梓州北至綿州一/百六十八里見賢遍翻)壬申以工
部侍郎判度支蕭遘同平章事　鄭畋約前朔方節度
使唐𢎞夫涇原節度使程宗楚同討黄巢巢遣其將王
暉齎詔召畋畋斬之遣其子凝績詣行在凝績追及上
於漢州(自綿州西南至漢/州一百九十里)　丁丑車駕至成都(自漢州/西南至)
(成都八/十五里)館於府舍(館古玩翻就西/川府舍為行宫)　上遣使趣髙駢討
黄巢(趣讀/曰促)道路相望駢終不出兵上至蜀猶冀駢立功
詔駢巡内刺史及諸將有功者自監察至常侍聽以墨
勑除訖奏聞　裴澈自賊中奔詣行在時百官未集乏
人草制右拾遺樂朋龜謁田令孜而拜之由是擢為翰
林學士張濬先亦拜令孜令孜嘗召宰相及朝貴飲酒
(朝直/遥翻)濬耻於衆中拜令孜乃先謁令孜謝酒及賔客畢
集令孜言曰令孜與張郎中清濁異流嘗蒙中外(中外/謂與)
(之相/表裏)既慮玷辱何憚改更(更工/衡翻)今日於隠處謝酒則又
不可濬慙懼無所容　二月乙卯朔以太子少師王鐸
守司徒兼門下侍郎同平章事　丙申加鄭畋同平章
事　加淮南節度使髙駢東面都統加河東節度使鄭
從讜兼侍中依前行營招討使代北監軍陳景思(異考/  曰)
(實録作景斯今從/薛居正五代史)帥沙陀酋長李友金及薩葛安慶吐
谷渾諸部入援京師(帥讀曰率酋慈由翻/長知兩翻薩桑葛翻)至絳州將濟
河絳州刺史瞿稹亦沙陀也(瞿權俱翻/稹止忍翻)謂景思曰賊勢
方盛未可輕進不若且還代北募兵遂與景思俱還雁
門　以樞密使楊復光為京西南面行營都監　黄巢
以朱温為東南面行營都虞侯將兵攻鄧州三月辛亥
陷之執刺史趙戒因戍鄧州以扼荆襄(九域志鄧州南/至襄州一百八)
(十里襄州南至荆/州四百五十七里)　壬子加陳敬瑄同平章事甲寅敬
瑄奏遣左黄頭軍使李鋌將兵擊黄巢(西川黄頭軍崔/安濳所置也事)
(始見上巻乾符/六年鋌時廷翻)　辛酉以鄭畋為京城四面諸軍行營
都統賜畋詔凡蕃漢將士赴難有功者(難乃/旦翻)並聽以墨
勑除官畋奏以涇原節度使程宗楚為副都統前朔方
節度使唐𢎞夫為行軍司馬黄巢遣其將尚讓王播帥
衆五萬冦鳯翔(王播新書/作王璠)畋使𢎞夫㐲兵要害自以兵
數千多張旗幟踈陳於髙岡(陳讀/曰陣)賊以畋書生輕之鼓
行而前無復行伍(行伍/剛翻)伏𤼵賊大敗於龍尾陂(新舊書/皆作龍)
(尾坡惟舊紀作陂鳯翔府岐山縣唐初治張堡/武徳七年移治龍尾城在平陽故城之東北)斬首二
萬餘級伏尸數十里　有書尚書省間為詩以嘲賊者
尚讓怒應在省官及門卒悉抉目倒懸之(抉於/決翻)大索城
中能為詩者(索山/客翻)盡殺之識字者給賤役凡殺三千餘
人　瞿稹李友金至代州募兵踰旬得三萬人皆北方
雜胡屯於崞西(代州崞縣之/西也崞音郭)獷悍暴横(獷古猛翻悍下/罕翻又矦幹翻)
(横户/孟翻)稹與友金不能制友金乃說陳景思曰(說式/芮翻)金雖
有衆數萬茍無威信之將以統之終無成功吾兄司徒
父子勇畧過人為衆所服驃騎誠奏天子赦其罪召以
為帥(李國昌以平龎勛功檢校司徒驃騎唐制武散階/極品唐自髙力士以來宦官多官至驃騎故以稱)
(景/思)則代北之人一麾響應狂賊不足平也景思以為然
遣使詣行在言之詔如所請友金以五百騎齎詔詣達
靼迎之(李克用入達靼見/上巻廣明元年)李克用帥達靼諸部萬人赴
之(蔚考異曰實録陳景斯齎詔入達靼召李克用軍屯/  州克用因大掠雁門以北軍鎮薛居正五代史先)
(是景思與李友金𤼵沙陀諸部五千騎南赴京師友金/即武皇之族父也中和元年二月友金軍至絳州將度)
(河刺史瞿稹謂景思曰巢賊方盛不如且還代北徐圖/利害四月友金旋軍雁門瞿稹至代州半月之間募兵)
(三萬營於崞縣之西其軍皆北邊五部之衆不閑軍法/瞿稹李友金不能制友金謂景思云云景思然之促奏)
(行在天子乃以武皇為雁門節度使仍令以本軍討賊/李友金𤼵五百騎齎詔召武皇於逹靼武皇即帥逹靼)
(諸部萬人趨雁門按景思請赦國昌父子而克用至者/葢國昌已老獨使克用來耳是嵗克用但攻掠太原又)
(陷忻代二州明年十二月始自忻代留後除雁門節度/使葢此際止赦其罪復為大同防禦使乃陷忻代自稱)
(留後朝廷再召之始除雁門薛史誤也新表中和二年/以河東忻代二州𨽻雁門節度更大同節度為雁門節)
(度治代州/此其證也)　羣臣追從車駕者稍集成都南北司朝者
近二百人(朝直遥翻/近其靳翻)諸道及四夷貢獻不絶蜀中府庫
充實與京師無異賞賜不乏士卒欣恱　黄巢得王徽
逼以官徽陽瘖不從月餘逃奔河中遣人間道奉絹表
詣行在(間古/莧翻)詔以徽為兵部尚書　前夏綏節度使諸
葛爽復自河陽奉表自歸(去年黄巢入關/諸葛爽降之)即以為河陽
節度使　宥州刺史拓跋思恭(開元十六年以六胡州殘/人置宥州乾元元年理經)
(畧軍後移治長澤縣長澤漢朔方郡三封縣地諱考異/曰歐陽修五代史作拓拔思敬意謂薛史避國  耳按)
(舊唐書實録皆作思恭實録天復二年九月武定軍節/度使李思敬以城降王建思敬本姓拓跋鄜夏節度使)
(思恭保大節度使思孝之弟也思孝致仕以思敬為保/大留後遂升節度又徙武定軍新唐書党項傳曰思恭)
(為定難節度使卒弟思諫代為節度思孝為保大節度/以老薦弟思敬為保大留後俄為節度然則思恭思敬)
(乃是兩人思敬後附李茂貞或賜國/姓故更姓李修合以為一人誤也)本党項羌也(新書/党項)
(以姓别為部落/而拓䟦氏最疆)糾合夷夏兵㑹鄜延節度使李孝昌於
鄜州同盟討賊(夏户雅翻/鄜音夫)奉天鎮使齊克儉遣使詣鄭
畋求自效甲子畋傳檄天下藩鎮合兵討賊時天子在
蜀詔令不通天下謂朝廷不能復振及得畋檄爭𤼵兵
應之賊懼不敢復窺京西(復扶/又翻)　夏四月戊寅朔加王
鐸兼侍中　以拓䟦思恭權知夏綏節度使(為拓䟦氏/疆盛遂跨)
(㨿西夏/張本)　黄巢以其將王玫為邠寧節度使邠州通塞
鎮將朱玫起兵討之(玫莫/杯翻)讓别將李重古為節度使自
將兵討巢是時唐𢎞夫屯渭北王重榮屯沙苑王處存
屯渭橋拓䟦思恭屯武功鄭畋屯盩厔𢎞夫乗龍尾之
捷進薄長安壬午黄巢帥衆東走程宗楚先自延秋門
入(長安苑城有門西/出謂之延秋門)𢎞夫繼至處存帥銳卒五千夜入
城(帥讀曰/率下同)坊市民喜爭讙呼出迎官軍(讙讀/曰喧)或以瓦礫
擊賊(礫狼/狄翻)或拾箭以供官軍宗楚等恐諸將分其功不
報鳯翔鄜夏(句/斷)軍士釋兵入第舍掠金帛妓妾(妓渠/綺翻)處
存令軍士繫白􁏓為號(􁏓詢趨翻繒頭也/以約髪謂之頭􁏓)坊市少年或
竊其號以掠人賊露宿覇上(宿無室廬/曰露宿)詗知官車不整
(詗翾正翻/又火迥翻)且諸軍不相繼引兵還襲之自諸門分入大
戰長安中宗楚𢎞夫死(夫考異曰舊紀傳新傳皆云𢎞/  敗在二年六月驚聽録唐年)
(補録新紀實録皆在此年/四月新紀日尤詳今從之)軍士重負不能走是以甚敗
死者什八九處存收餘衆還營丁亥巢復入長安怒民
之助官軍縱兵屠殺流血成川謂之洗城於是諸軍皆
退賊勢愈熾賊所署同州刺史王溥華州刺史喬謙商
州刺史宋巖聞巢弃長安皆率衆奔鄧州朱温斬溥謙
釋巖使還商州　庚寅拓㧞思恭李孝昌與賊戰於王
橋不利　詔以河中留後王重榮為節度使　賊衆上
黄巢尊號曰承天應運啓聖睿文宣武皇帝　有雙雉
集廣陵府舍占者以為野鳥來集城邑將空之兆髙駢
惡之(惡烏/路翻)乃移檄四方云將入討黄巢悉𤼵巡内兵八
萬舟二千艘旌旗甲兵甚盛五月乙未出屯東塘(東塘/在今)
(揚州城東即今灣頭至宜陵一帶塘岸也艘蘇遭翻日/考異曰妖亂志曰自五月十二日出東塘至九月六)
(歸府九十餘日禳雉雊之變也按五月十二日至九/月六日乃是一百六十三日非九十餘日今從舊傳)諸
將數請行期(數所/角翻)駢託風濤為阻或云時日不利竟不
𤼵　李克用牒河東稱奉詔將兵五萬討黄巢令具頓
逓(縁道設酒食以供軍/為頓置郵驛為逓)鄭從讜閉城以備之克用屯於
汾東從讜犒勞(犒口到翻/勞力到翻)給其資糧累日不𤼵克用自
至城下大呼(呼火/故翻)求與從讜相見從讜登城謝之癸亥
復求𤼵軍賞給(復扶/又翻)從讜以錢千緡米千斛遺之(遺唯/季翻)
甲子克用縱沙陀剽掠居民(剽匹/妙翻)城中大駭從讜求救
於振武節度使契苾璋(契欺/訖翻)璋引突厥吐谷渾救之破
沙陀兩寨克用追戰至晉陽城南璋引兵入城沙陀掠
陽曲榆次而戰　黄巢之克長安也忠武節度使周岌
降之(去年十一月授周岌忠武/節十二月而黄巢克長安)岌嘗夜宴急召監軍楊
復光(先是以楊復光為忠武監軍屯鄧州扼賊右衝巢/既陷長安遣朱温屯鄧州復光遂至許州依周岌)
(故召之/夜宴)左右曰周公臣賊將不利於内侍不可徃(唐内/侍省)
(以内侍監為之長内侍/為貳故左右以稱復光)復光曰事已如此義不圖全即
詣之酒酣岌言及本朝(朝直/遥翻)復光泣下良乆曰丈夫所
感者恩義耳公自匹夫為公矦奈何捨十八葉天子而
臣賊乎(自髙祖之僖/宗十八世)岌亦流涕曰吾不能獨拒賊故貌
奉而心圖之今日召公正為此耳(為于/偽翻)因瀝酒為盟(史/炤)
(曰以酒/滴瀝也)是夕復光遣其養子守亮殺賊使者於驛時秦
宗權據蔡州不從岌命復光将忠武兵三千詣蔡州說
宗權同舉兵討巢(說式/芮翻)宗權遣其將王淑將兵三千從
復光擊鄧州逗留不進復光斬之併其軍分忠武八千
人為八都遣牙將鹿晏𢎞晉暉王建韓建張造李師泰
龎從等八人將之(而考異曰劉恕十國紀年上云八都/  下止有王建等八人姓名諸書不)
(可考故也/王建始此)　王建舞陽人韓建長社人晏𢎞暉造師泰
皆許州人也復光帥八都與朱温戰敗之(帥讀曰率/敗補邁翻)遂
克鄧州逐北至藍橋而還(藍橋在藍田關南/還從宣翻又如字)　昭義節
度使髙潯㑹王重榮攻華州克之　六月戊戍以鄭畋
為司空兼門下侍郎同平章事都統如故　李克用遇
大雨引兵北還陷忻代二州因留居代州(末考異曰唐/  見聞録六)
(月三十日沙陀軍却囘収却忻代州太祖紀年録遇大/雨六月二十三日班師雁門薛居正五代史與紀年録)
(同按忻代先屬河東中和二年/始割𨽻雁門今從見聞録實録)鄭從讜遣教練使論安
等軍百井以備之　邠寧節度副使朱玫屯興平(興平/縣在)
(長安西八十五里余靖/曰周文丘今之興平)黄巢將王播圍興平玫退屯奉
天及龍尾陂　西州黄頭軍使李鋌將萬人鞏咸將五
千人(鞏姓也周卿士鞏/簡公晉大夫鞏朔)屯興平為二寨與黄巢戰屢捷
陳敬瑄遣神機營使髙仁厚將二千人益之(神機營亦/崔安潜置)
(事見上巻/乾符六年)　秋七月丁巳改元赦天下(改元/中和)　庚申以
翰林學士承㫖兵部侍郎韋昭度同平章事　論安自
百井擅還鄭從讜不解鞾衫斬之滅其族(鞾與靴同見考/異曰唐末  聞)
(録六月三十日沙陀收却忻代州使司差教練使論安/軍使王蟾髙弁囘鶻吐蕃等軍於百井下寨守禦當月)
(内論安等㧞寨却迴到府按當月内即三十日也一日/之中不容有爾許事必非也又曰至七月十四日相公)
(排飯大将等於坐上把起論安不脱靴於毬塲内處置/族滅其家又差都頭温漢臣将兵依前於百井下寨當)
(月契苾尚書領兵馬/却歸振武今從之)更遣都頭温漢臣將兵屯百井契
苾璋引兵還振武　初車駕至成都蜀軍賞錢人三緡
田令孜為行在都指揮處置使毎四方貢金帛輙頒賜
從駕諸軍無虛月不復及蜀軍(復扶/又翻)蜀軍頗有怨言丙
寅令孜宴土客都頭(土軍蜀軍客軍從駕諸軍唐之中/世以諸軍總帥為都頭至其後也)
(一部之軍謂之一都/其部帥呼為都頭)以金杯行酒因賜之諸都頭皆拜
而受西川黄頭軍使郭琪獨不受起言曰諸將月受俸
料豐贍有餘常思難報豈敢無厭(俸扶用翻/厭於鹽翻)顧蜀軍與
諸軍同宿衛而賞賚懸殊頗有觖望(觖古穴/翻怨望)恐萬一致
變願軍容減諸將之賜以均蜀軍使土客如一則上下
幸甚令孜黙然有間曰(間如/字)汝嘗有何功對曰琪生長
山東(長知/兩翻)征戍邉鄙嘗與党項十七戰契丹十餘戰(契/欺)
(訖/翻)金創滿身(創初/良翻)又嘗征吐谷渾傷脇腸出線縫復戰
(復扶/又翻)令孜乃自酌酒於别樽以賜琪琪知其毒不得已
再拜飲之歸殺一婢吮其血以解毒吐黒汁數升(吮如/兖翻)
(吐土/故翻)遂帥所部作亂(帥讀/曰率)丁卯焚掠坊市令孜奉天子
保東城閉門登樓命諸軍擊之琪引兵還營陳敬瑄命
都押牙安金山將兵攻之琪夜突圍出奔廣都(隋改廣/都縣為)
(雙流縣唐龍朔二年復分雙流置廣都/縣屬成都府九域志在府西四十五里)從兵皆潰(從才/用翻)
獨㕔吏一人從息於江岸琪謂㕔吏曰陳公知吾無罪
然軍府驚擾不可以莫之安也汝事吾能始終今有以
報汝汝齎吾印劒詣陳公曰郭琪走度江我以劒擊之
墜水尸隨湍流下矣得其印劒以獻陳公必據汝所言
牓懸印劒於市以安衆汝當獲厚賞吾家亦保無恙吾
自此適廣陵歸髙公(言欲奔揚州/歸髙駢也)後數日汝可密以語
吾家也(語牛/倨翻)遂觧印劒授之而逸㕔吏以獻敬瑄果免
琪家上日夕專與宦者同處議天下事待外臣殊踈薄
(處昌吕翻外臣謂外廷之臣/宰相以下百執事皆是也)庚午左拾遺孟昭圖上䟽
以為治安之代遐邇猶應同心(治直/吏翻)多難之時中外尤
當一體(難乃/旦翻)去冬車駕西幸不告南司遂使宰相僕射
以下悉為賊所屠(謂豆盧瑑崔沆/及于琮等也)獨北司平善况今朝
臣至者皆冒死﨑嶇逺奉君親所宜自茲同休等戚伏
見前夕黄頭軍作亂陛下獨與令孜敬瑄及諸内臣閉
城登樓並不召王鐸已下及收朝臣入城翌日又不對
宰相又不宣慰朝臣(翌日明/日也)臣備位諌官至今未知聖
躬安否况踈宂乎(宂而隴/翻散也)儻羣臣不顧君上罪固當誅
若陛下不恤羣臣於義安在夫天下者髙祖太宗之天
下非北司之天下天子者四海九州之天子非北司之
天子北司未必盡可信南司未必盡無用豈天子與宰
相了無關渉朝臣皆若路人如此恐收復之期尚勞聖
慮尸禄之士得以宴安臣躬被寵榮(被皮/義翻)職在禆益雖
遂事不諌而來者可追(二語皆本/之論語)疏入令孜屏不奏(屏/必)
(郢/翻)辛未矯詔貶昭圖嘉州司户遣人沈於蟇頥津(蟇頥/山在)
(眉州眉山東七里山狀如蟇頥因名/山臨江津今有孟拾遺祠蟇謨加翻)聞者氣塞而莫敢
言(天子殺諌臣者必亡其國以閹官而專殺諌臣自古/以來未之有也此不特害于而國實亦凶于而身是)
(以唐未亡而令孜之/身先亡也塞悉則翻)　鄜延節度使李孝昌權夏州節
度使拓䟦思恭屯東渭橋黄巢遣朱温拒之以義武節
度使王處存為東南面行營招討使以邠寧節度副使
朱玫為節度使　八月己丑夜星交流如織或大如杯
椀至丁酉乃止　武寧節度使支詳(按新書方鎮表懿/宗咸通十一年復)
(徐州節鎮賜號感化軍自此迄於天復末嘗復武寧舊/額以下文以感化留後時溥為節度使證之武寧誤也)
(當作/感化)遣牙將時溥陳璠將兵五千入關討黄巢(璠孚/袁翻)二
人皆詳所奬㧞也溥至東都矯稱詳命召師還與璠合
兵屠河隂掠鄭州而東及彭城詳迎勞犒賞甚厚(璠音/畨勞)
(力到/翻)溥遣所親說詳曰(說式/芮翻)衆心見迫請公解印以相
授詳不能制出居大彭舘溥自知留務璠謂溥曰支僕
射有惠於徐人不殺必成後悔溥不許送詳歸朝(朝直/遥翻)
璠伏甲於七里亭(亭去彭城/七里因名)并其家屬殺之詔以溥為
武寧留後溥表璠為宿州刺史璠到官貪虐溥以都將
張友代還殺之　楊復光奏升蔡州為奉國軍以秦宗
權為防禦使壽州屠者王緒與妹夫劉行全聚衆五百
盜據本州月餘復陷光州(復扶又/翻下同)自稱將軍有衆萬餘
人秦宗權表為光州刺史固始縣佐王潮(世率以縣丞/為縣佐唐制)
(諸縣丞簿尉之下有司功佐司倉佐司户佐司兵佐司/法佐司士佐皆縣佐也路振九國志王潮少為縣佐史)
(或者傳寫/逸史字歟)及弟審邽審知皆以材氣知名緒以潮為軍
正使典資糧閲士卒信用之(王潮兄弟始此/為潮廢緒張本)　髙潯與
黄巢將李詳戰于石橋(石橋即晉將王/鎮惡破秦兵處)潯敗奔河中詳
乘勝復取華州(是年五月髙/潯克華州)巢以詳為華州刺史　以
權知夏綏節度使拓䟦思恭為節度使　宗正少卿嗣
曹王龜年自南詔還驃信上表欵附請悉遵詔㫖(龜年/使南)
(詔見上巻廣明元/年六月上時掌翻)　李孝昌拓䟦思恭與尚讓朱温戰
于東渭橋不利引去(史言諸鎮之勤王者/皆以師老遷延引退)　初髙駢與
鎮海節度使周寳俱出神䇿軍駢以兄事寳及駢先貴
有功浸輕之既而封壤相鄰數爭細故遂有隙(淮南與/鎮海軍)
(鄰壤止一江為/界耳數所角翻)駢檄寳入援京師寳治舟師以俟之(治/直)
(之/翻)怪其乆不行訪諸幕客或曰髙公幸朝廷多故有并
吞江東之志聲云入援其實未必非圖我也宜為備寳
未之信使人覘駢殊無北上意(覘丑亷翻上時掌翻自/淮南而北向勤王為北)
(上/)㑹駢使人約寳面㑹瓜洲議軍事寶遂以言者為然
辭疾不徃且謂使者曰吾非李康髙公復欲作家門功
勲以欺朝廷邪(髙崇文斬李康事見二百三/十七巻憲宗之元和元年)駢怒復遣
使責寳何敢輕侮大臣(復扶/又翻)寶詬之曰彼此夾江為節
度使汝為大臣我豈坊門卒邪(詬古侯翻又許侯翻寳/自言與駢等夷非有貴)
(賤之異也長安城中百坊坊/皆有垣有門門皆有守卒)由是遂為深仇駢留東塘
百餘日詔屢趣之(趣讀/曰促)駢上表託以寳及浙東觀察使
劉漢宏將為後患辛亥復罷兵還府其實無赴難心但
欲禳雉集之異耳(難乃旦翻禳如/羊翻厭除也)　髙駢召石鏡鎮將
董昌至廣陵欲與之俱擊黄巢昌將錢鏐説昌曰(說式/芮翻)
觀髙公無討賊心不若以扞禦鄉里為辭而去之昌從
之駢聽昌還㑹杭州刺史路審中將之官行至嘉興(嘉/興)
(漢由拳縣吳改名唐屬蘇/州在州西南百四十里)昌自石鏡引兵入杭州審中
懼而還昌自稱杭州都押牙知州事遣將吏請於周寳
寳不能制表為杭州刺史　臨海賊杜雄陷台州　辛
酉立皇子震為建王　昭義十將成麟殺髙潯(成麟因/髙潯石)
(橋敗退/而殺之)引兵還據潞州天井關戍將孟方立起兵攻麟
殺之(戍考異曰實録澤潞牙將劉廣據潞州叛天井關/  將孟方立帥戍卒攻廣殺之自稱留後仍移軍)
(額於邢州初髙潯援京師廣帥師至陽平謀為亂不行/還據潞州自稱留後用法嚴酷三軍畏之方立乗虛襲)
(殺焉又曰貶昭義節度使髙潯為端州刺史中和三年/實録又曰初孟方立殺髙潯自立薛居正五代史方立)
(傳曰中和二年為澤州天井闗戍將時黄巢犯闗輔州/郡易帥有同博奕先是沈詢髙湜相繼為昭義節度怠)
(於軍政及有歸秦劉廣之亂方立見潞帥交代之際乗/其無備率戍兵徑入潞州自稱留後新紀八月昭義軍)
(節度使髙潯及黄巢戰於石橋敗績十將成麟殺潯入/于潞州九月己巳昭義軍戍將孟方立殺成麟自稱留)
(後方立傳惟以成麟為成鄰餘如新紀按乾符二年實/録十月昭義軍亂逐節度使髙湜貶湜象州司户栁玭)
(傳云貶髙要尉三年十一月詔魏博韓簡云劉廣逐帥/擅權云云是廣逐湜擅據潞州也薛史孟方立傳亦云)
(沈詢髙湜怠於軍政致有歸秦劉廣之亂是廣亂在前/也舊紀九月髙潯牙將劉廣擅還潞州是月潯天井闗)
(戍将孟方立攻廣殺之自稱留後貶潯端州刺史此葢/舊紀誤實録因之薛史方立傳曰見潞帥交代之際帥)
(兵入潞州不言何帥交代若不逐帥何能據州事無所/因殊為踈畧舊紀恐是誤以髙湜事為髙潯事實録此)
(云殺廣明年又云殺潯自相違新紀傳皆云成麟/殺潯方立斬麟月日事實頗詳必有所出今從之)方立
汧州人也　忠武監軍楊復光屯武功　永嘉賊朱褒
陷温州(宋白曰温州永嘉郡漢㑹稽郡之東境後漢永/和四年置永寧縣晉明帝立永寧郡尋屬永嘉)
(郡隋平陳廢郡唐武悳六年置東嘉州貞觀元年廢州/以縣屬栝州上元二年分栝州之永嘉安固二縣置温)
(州以温嶠/嶺為名)鳯翔行軍司馬李昌言將本軍屯興平時鳯
翔倉庫虛竭犒賞稍薄糧饋不繼昌言知府中兵少因
激怒其衆冬十月引軍還襲府城鄭畋登城與士卒言
其衆皆下馬羅拜曰相公誠無負我曹畋曰行軍茍能
戢兵愛人為國滅賊亦可以順守矣(逐帥為逆取討賊/以取旌節為順守)
(為于/偽翻)乃以留務委之即日西赴行在　天平節度使南
面招討使曹全晸與賊戰死軍中立其兄子存實為留
後　十一月乙巳孟楷朱温襲鄜夏二軍於富平二軍
敗奔歸本道(二軍李孝昌拓/䟦思恭之軍也)　鄭畋至鳯州(自鳯翔西/至鳯州三)
(百九十/五里)累表辭位詔以畋為太子少傅分司以李昌言
為鳯翔節度行營招討使　以門下侍郎同平章事裴
澈為鄂岳觀察使　加鎮海節度使周寳同平章事
遂昌賊盧約陷處州(吳孫權赤烏二年分太末立平昌/縣晉武帝改曰遂昌唐武徳八年)
(併入松陽景雲元年復置遂昌縣屬處州九域志在州/西二百四十里按温處二州本晉永嘉一郡之地隋為)
(栝州永嘉郡唐武徳置栝州又分置東嘉州始分為/二州東嘉州後為温州栝州改為處州避徳宗名也)
十二月江西將閔朂戍湖南還過潭州逐觀察使李裕
自為留後(頊考異曰實録新傳作閔/  今從程匡袤唐補紀)　以感化留後時
溥為節度使　賜夏州號定難軍(難乃/旦翻)　初髙駢鎮荆
南(乾符五年/駢鎮荆南)補武陵蠻雷滿為牙將領蠻軍從駢至淮
南逃歸聚衆千人襲朗州殺刺史崔翥(翥章/恕翻)詔以滿為
朗州留後歲中率三四引兵冦荆南入其郛焚掠而去
大為荆人之患陬溪人周岳嘗與滿獵爭肉而鬭欲殺
滿不果(陬溪當在武陵/界陬側鳩翻)聞滿據朗州亦聚衆襲衡州逐
刺史徐顥詔以岳為衡州刺史石門蠻向瓌亦集夷獠
數千攻陷澧州殺刺史吕自牧自稱刺史(吳分零陽縣/置天門郡隋)
(廢為石門縣唐屬澧州九/域志在州西九十二里)　王鐸以髙駢為諸道都統
無心討賊自以身為首相𤼵憤請行懇欵流涕至於再
三上許之(懇欵懇誠也/相息亮翻)
二年春正月辛亥以王鐸兼中書令充諸道行營都都
統(師考異曰舊紀中和元年七月鐸為都統十二月帥/  二萬至京畿屯於盩厔舊鐸傳亦在元年唐年補)
(録元年十一月乙巳制以鐸為都統十二月乙亥鐸屯/盩厔續寳運録元年八月鐸拜天下都統唐補紀中和)
(元年四月髙駢帥師駐泊東塘自五月出府九月却歸/朝廷即以鐸統諸道兵馬收復長安鐸為都統諸書年)
(月不同如此新紀二年正月辛亥王鐸為諸道行營都/都統髙駢罷都統據寳録四月答髙駢詔罷都都統當)
(在此年今從實録新紀舊駢傳云僖宗知駢無赴難意/乃以鐸為京城四面諸道行營兵馬都統韋昭度領江)
(淮鹽鐵轉運使駢既失兵柄又落利權攘袂大詬累上/章自訴語詞不遜按駢罷都統依前為諸道鹽鐵轉運)
(使五月方罷北夢𤨏言曰王鐸初鎮荆南黄巢入冦望/風而遁他日將兵潼關黄巢令人傳語云相公儒生且)
(非我敵無汚我鋒刃自取敗亡也後到成都行朝拜諸/道都統所以髙駢上表目之為敗軍之將也按鐸自荆)
(南䘮師貶官未嘗将兵潼關皮光業見聞録為都統在/此年二月亦誤又舊紀傳新傳鐸正為都都統新紀作)
(都統實録初除及罷時皆為都統中間多云都都統又/西門思恭為都都監按此時諸將為都統者甚多疑鐸)
(為都都/統是也)權知義成節度使俟罷兵復還政府髙駢但領
鹽鐵轉運使罷其都統及諸使聽王鐸自辟將佐以太
子少師崔安潜為副都統辛未以周岌王重榮為都都
統左右司馬諸葛爽及宣武節度使康實為左右先鋒
使時溥為催遣綱運租賦防遏使(綱運自江淮來者皆/由徐州巡内故以溥)
(任此/職)以右神䇿觀軍容使西門思恭為諸道行營都都
監又以王處存李孝昌拓䟦思恭為京城東北西面都
統以楊復光為南面行營都監使又以中書舍人鄭昌
圖為義成節度行軍司馬給事中鄭畯為判官直𢎞文
舘王摶為推官(畯祖峻翻/摶徒官翻)司勲員外郎裴贄為掌書記
昌圖從讜之從祖兄弟畯畋之弟摶璵之曽孫(王璵以/祠禱厯)
(事𤣥肅/見前紀)贄坦之子也(裴坦見二百五十一/巻懿宗咸通十年)又以陜虢觀
察使王重盈為東面都供軍使重盈重榮之兄也(陜失/冉翻)
(重直/龍翻)　黄巢以朱温為同州刺史令温自取之二月同
州刺史米誠奔河中温遂據之(為朱温以同/州歸國張本)　己卯以
太子少傅分司鄭畋為司空兼門下侍郎同平章事召
詣行在軍務一以諮之以王鐸判户部事　朱温冦河
中王重榮擊敗之(敗補/邁翻)以李昌言為京城西面都統朱
玫為河南都統(朱玫時鎮邠寕安得出關東統河南諸/鎮此河南葢自龍門河東至蒲津一帯)
(大河南/岸也)　涇原節度使胡公素薨軍中請命於都統王
鐸承制以大將張鈞為留後　李克用冦蔚州(蔚紆/勿翻)三
月振武節度使契苾璋奏與天徳大同共討克用詔鄭
從讜與相知應接　陳敬瑄多遣人厯縣鎮詗事(詗翾/正翻)
(又火/迥翻)謂之尋事人所至多所求取有二人過資陽鎮(時/葢)
(置鎮於資州資陽縣後魏分資中置資陽縣以其地在/資水之陽也九域志資陽在資州西北一百二十里)
獨無所求鎮將謝𢎞讓邀之不至自疑有罪夜亡入羣
盜中明旦二人去𢎞讓實無罪也捕盜使楊遷誘𢎞讓
出首而執以送使(首式又翻下同送使送之/節度使府也使䟽吏翻)云討擊擒
獲以求功敬瑄不之問杖𢎞讓脊二十釘於西城二七
日煎油潑之又以膠麻掣其瘡(釘丁定翻二七十四日/也潑普活翻掣尺列翻)
備極慘酷見者寃之又有卭州牙官阡能(卭渠容翻􁡯/考異曰張)
(錦里耆舊傳作千能句延慶錦里耆舊傳作忏能續寳/運録作玕能實録新傳作阡能按北夢𤨏言安仁土豪)
(阡能注云姓繤無此葢/西南夷之種今從之)因公事違期避杖亡命為盜楊
遷復誘之(復扶/又翻)能方出首聞𢎞讓之寃大罵楊遷𤼵憤
為盜驅掠良民不從者舉家殺之踰月衆至萬人立部
伍署職級(職級謂牙前將吏自押牙孔/目官而下分職各有等級)横行卭雅二州
間攻陷城邑所過塗地先是蜀中少盜賊(先悉薦翻/少詩沼翻)自
是紛紛競起州縣不能制敬瑄遣牙將楊行遷將三千
人胡洪畧莫匡時各將二千人以討之　以右神䇿將
軍齊克儉為左右神䇿内外八鎮兼博野奉天節度使
　賜鄜坊軍號保大(鄜音/夫)　夏四月甲午加陳敬瑄兼
侍中　赫連鐸李可舉與李克用戰不利　初髙駢好
神仙(好呼/到翻)有方士吕用之坐妖黨亡命歸駢駢厚待之
補以軍職(妖於/遥翻)用之鄱陽茶商之子也(鄱陽漢古縣唐/帶饒州古縣在)
(今縣/東界)乆客廣陵熟其人情爐鼎之暇(爐鼎所以鍊金石/化丹砂為金銀之)
(類/)頗言公私利病故駢愈竒之稍加信任駢舊將梁纉
陳珙馮綬董瑾俞公楚姚歸禮素為駢所厚用之欲專
權浸以計去之駢遂奪纉兵族珙家綬瑾公楚歸禮咸
見踈用之又引其黨張守一諸葛殷共蠱惑駢守一本
滄景村民(去羌吕翻張守一/葢居滄景二州間)以術干駢無所遇窮困甚
用之謂曰但與吾同心勿憂不富貴遂薦於駢駢寵待
埒於用之(埒龍輟/翻等也)殷始自鄱陽來用之先言於駢曰玉
皇以公職事繁重輟左右尊神一人佐公為理公善遇
之欲其乆留亦可縻以人間重職明日殷謁見詭辯風
生駢以為神補鹽鐵劇職駢嚴潔甥姪輩未嘗得接坐
殷病風疽(史炤曰疽千余切又子與切痒病一本/從疒從旦音多但翻又音旦釋云瘡也)搔捫
不替手膿血滿爪駢獨與之同席促膝傳杯器而食左
右以為言駢曰神仙以此試人耳駢有畜犬(搔爬也捫/摸也替廢)
(也畜吁/玉翻)聞其腥穢多來近之(近其/靳翻)駢怪之殷笑曰殷嘗
於玉皇前見之(道家謂天帝/為玉皇大帝)别來數百年猶相識駢與
鄭畋有隙用之謂駢曰宰相有遣劒客來刺公者(刂七/亦翻)
今夕至矣駢大懼問計安出用之曰張先生嘗學斯術
可以禦之駢請於守一守一許諾乃使駢衣婦人之服
(衣於/既翻)濳於他室而守一代居駢寢榻中夜擲銅器於階
令鏗然有聲又密以囊盛彘血(鏗丘耕翻盛時/征翻彘豕也)灑於庭
宇如格鬭之狀及旦笑謂駢曰㡬落奴手(㡬居/希翻)駢泣謝
曰先生於駢乃更生之惠也厚酬以金寳有蕭勝者賂
用之求鹽城監(鹽城漢鹽瀆縣地乆無城邑唐武德七/年置鹽城縣有監亭一百二十三有監)
(屬楚州九域志縣在/州東南二百四十里)駢有難色用之曰用之非為勝也
(為于/偽翻)近得上仙書云有寳劒在鹽城井中須一靈官徃
取之以勝上仙左右之人欲使取劒耳駢乃許之勝至
監數月函一銅七首以獻用之見稽首曰(稽音/啓)此北帝
所佩得之則百里之内五兵不能犯駢乃飾以珠玉常
置坐隅(坐徂/臥翻)用之自謂磻溪真君謂守一乃赤松子殷
乃葛將軍勝乃秦穆公之壻也(各以其姓傅㑹以/為仙磻蒲官翻)用之
又刻青石為竒字云玉皇授白雲先生髙駢密令左右
置道院香按駢得之驚喜用之曰玉皇以公焚修功著
將補真官計鸞鶴不日當降此際用之等謫限亦滿必
得陪幢節同歸上清耳(用之自言與守一殷等本皆神/仙以謫降在人間限期既滿當)
(復升天列於仙官又道家之説有太清/玉清上清是為三清之境幢簿江翻)是後駢於道院
庭中刻木鶴時著羽服跨之(著陟/畧翻)日夕齋醮錬金燒丹
費以巨萬計用之㣲時依止江陽后土廟(貞觀十八年/分江都置江)
(陽縣與江都俱在揚州郭下后土廟今揚州城東南隅/蕃釐觀是也然揚州古城在蜀岡之上北連雷塘今城)
(周世宗所徙則此時后土廟在揚州城外也宋白曰宋/武帝分江都縣置廣陵縣隋初改為江陽縣以處江之)
(正北故/曰江陽)舉動祈禱及得志白駢崇大其廟極江南工材
之選每軍旅大事以少牢禱之(少詩/照翻)用之又言神仙好
樓居(用漢方士語/好呼到翻)說駢作迎仙樓(說式/芮翻)費十五萬緡又
作延和閣髙八丈(髙居/傲翻)用之每對駢呵叱風雨仰揖空
際云有神仙過雲表駢輙隨而拜之然常厚賂駢左右
使伺駢動静共為欺罔駢不之寤(伺相/吏翻)左右小有異議
者輙為用之陷死不旋踵但濳撫膺鳴指(鳴指即/彈指也)口不
敢言駢倚用之如左右手公私大小之事皆決於用之
退賢進不肖滛刑濫賞駢之政事於是大壞矣用之知
上下怨憤恐有竊𤼵請置巡察使駢即以用之領之募
險獪者百餘人縱横閭巷間(獪古外翻/縱子容翻)謂之察子民間
呵妻詈子靡不知之用之欲奪人貨財掠人婦女輙誣
以叛逆搒掠取服(搒音彭/掠音亮)殺其人而取之所破滅者數
百家道路以目將吏士民雖家居皆重足屏氣(重直龍/翻屏必)
(郢/翻)用之又欲以兵威脅制諸將請選募諸軍驍勇之士
二萬人號左右莫邪都(邪讀/曰耶)駢即以張守一及用之為
左右莫邪軍使署置將使如帥府(帥所/類翻)器械精利衣装
華潔毎出入導從近千人(從才用翻/近其靳翻)用之侍妾百餘人
自奉奢靡用度不足輒留三司綱輸其家(三司綱謂户/部度支鹽鐵)
(所𤼵綱運/輸朝廷者)用之猶慮人泄其姧謀乃言於駢曰神仙不
難致但恨學者不能絶俗累(累良/瑞翻)故不肻降臨耳駢乃
悉去姬妾(去羌/吕翻)謝絶人事賔客將吏皆不得見有不得
已見之者皆先令沐浴齋祓(祓敷勿翻又方廢/翻祓除穢惡也)然後見
拜起纔畢已復引出由是用之得專行威福無所忌憚
境内不復知有駢矣(為畢師鐸討用之殺/駢張本復扶又翻)　王鐸將兩
川興元之軍屯靈感寺涇原屯京西易定河中屯渭北
邠寧鳯翔屯興平保大定難屯渭橋(難乃/旦翻)忠武屯武功
官軍四集黄巢勢已蹙號令所行不出同華(黄巢将朱/温時據同)
(州李詳據華州故號令之/行止此二州華户化翻)民避亂皆入深山築柵自保
農事俱廢長安城中斗米直三十緡賊賣人於官軍以
為糧官軍或執山寨之民鬻之人直數百緡以肥瘠論
價
　
　資治通鑑巻二百五十四
