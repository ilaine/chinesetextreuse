
　資治通鑑卷二百三十九　宋　司馬光　撰
　　　　　　　　　　　　　　胡三省　音注
　唐紀五十五(起𤣥黓執徐十月盡柔/兆涒灘凡四年有竒)
　　憲宗昭文章武大聖至神孝皇帝中之上
元和七年冬十月乙未魏博監軍以狀聞(以魏兵廢懐/諫立田興之)
(狀/聞)上亟召宰相謂李絳曰卿揣魏博若符契(揣初/委翻)李吉
甫請遣中使宣慰以觀其變李絳曰不可今田興奉其
土地兵衆坐待詔命不乗此際推心撫納結以大恩必
待敕使至彼持將士表來為請節鉞然後與之(此大厯/貞元之)
(弊也為于偽翻下亦/為正為度為當為同)則是恩出於下非出於上將士為
重朝廷為輕其感戴之心亦非今日之比也機㑹一失
悔之無及吉甫素與樞宻使梁守謙相結守謙亦為之
言於上曰故事皆遣中使宣勞(勞力/到翻)今此鎮獨無恐更
不諭(言恐其更不/諭上意也)上竟遣中使張忠順如魏博宣慰欲
俟其還而議之癸夘李絳復上言(復扶/又翻)朝廷恩威得失
在此一舉時機可惜奈何弃之利害甚明願聖心勿疑
計忠順之行甫應過陜(甫始也陜/失冉翻)乞明旦即降白麻除
興節度使猶可及也上且欲除留後絳曰興㳟順如此
(言興守朝廷法令申版籍請/官吏異乎河北諸鎮之為也)自非恩出不次則無以使
之感激殊常上從之甲辰以興為魏博節度使忠順未
還制命已至魏州興感恩流涕士衆無不鼓舞　庚戌
更名皇子寛曰惲察曰悰寰曰忻寮曰悟審曰恪(更工/衡翻)
(惲於/粉翻)　李絳又言魏博五十餘年不霑皇化(魏博自田/承嗣以來)
(倔彊拒命至/是四十九年)一旦舉六州之地來歸(六州魏博/貝衛澶相)刳河朔
之腹心傾叛亂之巢穴不有重賞過其所望則無以慰
士卒之心使四鄰勸慕請發内庫錢百五十萬緡以賜
之左右宦官以為所與太多後有此比將何以給之上
以語絳(語牛/據翻)絳曰田興不貪專地之利不顧四鄰之患
歸命聖朝陛下奈何愛小費而遺大計不以收一道人
心錢用盡更來機事一失不可復追(復扶/又翻)借使國家發
十五萬兵以取六州期年而克之(期讀/曰朞)其費豈止百五
十萬緡而已乎上悦曰朕所以惡衣菲食蓄聚貨財正
為欲平定四方(為于偽/翻下同)不然徒貯之府庫何為(貯丁/吕翻)十
一月辛酉遣知制誥裴度至魏博宣慰以錢百五十萬
緡賞軍士六州百姓給復一年(復方目翻復/除其賦役也)軍士受賜
歡聲如雷成德兖鄆使者數輩見之相顧失色歎曰倔
强者果何益乎(兖鄆即淄青平盧軍也鄆/音運倔其勿翻强其兩翻)度為興陳君
臣上下之義興聽之終夕不倦待度禮極厚請度徧至
所部州縣宣布朝命(朝直/遥翻)奏乞除節度副使於朝廷詔
以户部郎中河東胡証為之(証之/盛翻)興又奏所部缺官九
十員請有司注擬行朝廷法令輸賦税田承嗣以來室
屋僭侈者皆避不居鄆蔡恒遣遊客閒説百方興終不
聽(鄆李師道蔡呉少陽恒王承宗也/恒户登翻間古莧翻説輸芮翻)李師道使人謂宣
武節度使韓𢎞曰我世與田氏約相保援今興非田氏
族又首變兩河事(言田興悉心奉朝廷/變兩河藩鎮故事)亦公之所惡也
(惡烏/路翻)我將與成德合軍討之𢎞曰我不知利害知奉詔
行事耳若兵北度河我則以兵東取曹州(曹州李師/道廵屬也)師
道懼不敢動田興既𦵏田季安送田懐諫于京師辛巳
以懐諫為右監門衛將軍　李絳奏振武天德左右良
田可萬頃請擇能吏開置營田可以省費足食上從之
絳命度支使盧坦經度用度(度支經度/皆徒洛翻)四年之間開田
四千八百頃收榖四千餘萬斛(千當/作十)嵗省度支錢二十
餘萬緡邊防頼之　上嘗於延英謂宰相曰卿輩當為
朕惜官(為于/偽翻)勿用之私親故李吉甫權德輿皆謝不敢
李絳曰崔祐甫有言非親非故不諳其才諳者尚不與
官不諳者何敢復與但問其才器與官相稱否耳(諳烏/含翻)
(復扶又翻/稱尺證翻)若避親故之嫌使聖朝虧多士之美此乃偷
安之臣非至公之道也茍所用非其人則朝廷自有典
刑誰敢逃之上曰誠如卿言　是嵗吐蕃冦涇州及西
門之外(先冦涇州界進及/涇州西門之外)驅掠人畜而去上患之李絳
上言京西京北皆有神䇿鎮兵(京西鳯翔秦隴原涇渭/也京北邠寧丹延鄜坊)
(慶靈鹽夏綏銀宥/也鎮兵注已見前)始置之欲以備禦吐蕃使與節度使
掎角相應也今則鮮衣美食坐耗縣官每有冦至節度
使邀與俱進則云申取中尉處分(唐神䇿鎮兵分屯于/外皆屬左右神䇿中)
(尉處昌吕翻/分扶問翻)比其得報虜去逺矣(比必利/翻及也)縱有果鋭之
將聞命奔赴節度使無刑戮以制之相視如平交左右
前却莫肯用命何所益乎請據所在之地士馬及衣糧
器械皆割𨽻當道節度使使號令齊壹如臂之使指則
軍威大振虜不敢入冦矣上曰朕不知舊事如此當亟
行之既而神䇿軍驕恣日久不樂𨽻節度使(樂音/洛)竟為
宦者所沮而止
八年春正月癸亥以博州刺史田融為相州刺史(融興/之兄)
(也/)融興㓜孤融長養而教之(兄弟皆㓜失父母而兄年/差長故長養其弟而教之)
(長知/丈翻)興嘗於軍中角射(角競也角射/者以中為勝)一軍莫及融退而
抶之(抶丑栗/翻打也)曰爾不自晦禍將及矣故興能自全於猜
暴之時(猜暴之時謂/田季安時也)　勃海定王元瑜卒弟言義權知
國務庚午以言義為勃海王　李吉甫李絳數爭論於
上前禮部尚書同平章事權德輿居中無所可否上鄙
之(數所角翻/鄙陋也)辛未德輿罷守本官　辛夘賜魏博節度
使田興名𢎞正　司空同平章事于頔久留長安鬱鬱
不得志(二年頔入朝見/二百三十二卷)有梁正言者自言與樞宻使梁
守謙同宗能為人屬請(為于偽翻下/同屬之欲翻)頔使其子太常丞
敏重賂正言求出鎮久之正言詐漸露敏索其賂不得
(索山/客翻)誘其奴支解之弃溷中(誘音酉溷户/困翻厠也)事覺頔帥其
子殿中少監季友等素服詣建福門請罪門者不内(帥/讀)
(曰率唐大明宫端門曰丹鳯門/其西曰建福門内即納字也)退負南牆而立遣人上
表閤門以無印引不受(唐制凡四方章表皆閤門受而/進之頔方請罪既無職印又無)
(内引所/以不受)日暮方歸明日復至(復扶/又翻)丁酉頔左授恩王傅
仍絶朝謁(朝直/遥翻)敏流雷州(舊志雷州至京師六/千五百一十二里)季友等
皆貶官僮奴死者數人敏至秦嶺而死(自藍田闗南/出度秦嶺)事
連僧鑒虛鑒虛自貞元以來以財交權倖受方鎮賂遺
(遺音唯/季翻)厚自奉養吏不敢詰至是權倖爭為之言上欲
釋之中丞薛存誠不可上遣中使詣臺宣㫖曰朕欲面
詰此僧非釋之也存誠對曰陛下必欲面釋此僧請先
殺臣然後取之不然臣期不奉詔上嘉而從之三月丙
辰杖殺鑒虛沒其所有之財(長考異曰實録在二月按/  厯二月乙酉朔三月甲)
(寅朔丙辰三月三日甲子武元衡入/知政事十一日也實録脱不書月日)　甲子徵前西川
節度使同平章事武元衡入知政事(元和元年武元衡/出鎮西川至是召)
(還/)　夏六月大水上以為隂盈之象辛丑出宫人二百
車　秋七月振武節度使李光進請修受降城兼理河
防(理治/也)時受降城為河所毁(河毁受降城/見上卷十年)李吉甫請徙
其徒於天德故城(天德故城在東受降城西二百里大/同川乾元後徙天德軍於永齊柵宋)
(白續通典作永清柵其/城則隋大同城之舊墟)李絳及户部侍郎盧坦以為受
降城張仁愿所築(事見二百九卷/中宗景龍元年)當磧口據虜要衝美
水草守邊之利地今避河患退二三里可矣奈何捨萬
代永安之䇿徇一時省費之便乎况天德故城僻處确
瘠(處昌吕翻确克角翻/磽确也瘠土薄也)去河絶逺烽候警急不相應接
虜忽唐突勢無由知是無故而蹙國二百里也及城使
周懐義奏利害與絳坦同上卒用吉甫䇿(卒子/恤翻)以受降
城騎士𨽻天德軍李絳言於上曰邊軍徒有其數而無
其實虛費衣糧將帥但縁私役使(縁私者並縁公役/之名而私使之)聚
貨財以結權倖而已未嘗訓練以備不虞此不可不於
無事之時豫留聖意也時受降城兵籍舊四百人及天
德軍交兵止有五十人(降考異曰實録李光進請東受/  城兼理河防又云以中受降)
(城及所管騎士一千一百四十人𨽻于天德軍舊傳盧/坦與李絳叶議以為西城張仁愿所築不可廢三者不)
(同莫知孰是今但云受降城所闕疑也又李司空論事/云中城舊屬振武有鎮兵四百人其時割屬天德交割)
(惟有五十人人數如此不同或者/一千一百四十人是三城都數耳)器械止有一弓自餘
稱是(稱尺/證翻)故絳言及之上驚曰邊兵乃如是其虛邪卿
曹當加按閲㑹絳罷相而止　乙巳廢天威軍(元和初/并左右)
(神威為一軍號天威軍神/威軍本殿前射生軍也)以其衆𨽻神䇿軍　丁未辰
溆賊帥張伯靖請降(辰溆賊反事/始上卷六年)辛亥以伯靖為歸州
司馬委荆南軍前驅使(委屬也/付也)　初吐蕃欲作烏蘭橋
(新志㑹州烏蘭縣有烏蘭闗/在縣西南吐蕃於河上作橋)先貯材於河側(貯丁/吕翻)朔方
常潛遣人投之於河終不能成虜知朔方靈鹽節度使
王佖貪(佖支筆翻/又頻筆翻)先厚賂之然後併力成橋仍築月城
守之自是朔方禦冦不暇　冬十月回鶻發兵度磧南
自栁谷西擊吐蕃(新志西州交河縣北二/百一十里經栁谷渡)壬寅振武天
德軍奏回鶻數千騎至鸊鵜泉(鸊鵜泉在西受降城北/三百里鸊扶厯翻鵜徒)
(奚/翻)邊軍戒嚴　振武節度使李進賢不恤士卒判官嚴
澈綬之子也(於時嚴綬尚/在綬音受)以刻覈得幸於進賢進賢使
牙將楊遵憲將五百騎趣東受降城以備回鶻所給資
裝多虛估(資裝不給本色虚估其/價給以他物趣士喻翻)至鳴沙遵憲屋處(處/昌)
(吕/翻)而士卒暴露衆發怒夜聚薪環其屋而焚之(環音/宦)卷
甲而還(還從宣翻/又如字)庚寅夜焚門攻進賢進賢踰城走軍
士屠其家并殺嚴澈進賢奔靜邊軍(靜邊軍在雲州/西一百八十里)
羣臣累表請立德妃郭氏為皇后上以妃門宗彊盛(妃/郭)
(曖之女子儀/之孫女也)恐正位之後後宫莫得進託以嵗時禁忌
竟不許　丁酉振武監軍駱朝寛奏亂兵已定請給將
士衣上怒以夏綏節度使張煦為振武節度使(煦吁/句翻)將
夏州兵二千赴鎮仍命河東節度使王鍔以兵二千納
之聽以便宜從事駱朝寛歸罪於其將蘇若方而殺之
　發鄭滑魏博卒鑿黎陽古河十四里以紓滑州水患
(大河故瀆逕黎陽山之東後/南徙為滑州患故復鑿古河)　上問宰相人言外間朋
黨大盛何也李絳對曰自古人君所甚惡者莫若人臣
為朋黨故小人譖君子必曰朋黨何則朋黨言之則可
惡(惡烏/路翻)尋之則無跡故也東漢之末凡天下賢人君子
宦官皆謂之黨人而禁錮之遂以亡國(見漢桓靈/二帝紀)此皆
羣小欲害善人之言願陛下深察之夫君子固與君子
合豈可必使之與小人合然後謂之非黨邪
九年春正月甲戌王鍔遣兵五千㑹張煦於善羊柵(善/羊)
(當作善陽唐朔州治善陽縣西北至/單于府百二十里柵蓋立於縣界)乙亥煦入單于都
䕶府(振武節度使治/單于都䕶府)誅亂者蘇國珍等二百五十三人
二月丁丑貶李進賢為通州刺史甲午駱朝寛坐縱亂
者杖之八十奪色配役定陵(奪色者奪/其品色也)　李絳屢以足
疾辭位癸夘罷為禮部尚書初上欲相絳先出吐突承
璀為淮南監軍(見上卷六年相/息亮翻下同)至是上召還承璀先罷
絳相甲辰承璀至京師復以為弓箭庫使(觀李絳立朝/本末亦庶乎)
(有大臣/之節矣)左神䇿中尉(承璀以喪師罷中尉為弓箭庫使/今遂兼為之此憲宗之巧蓋持兩)
(端以觀朝議也李絳既/罷誰敢復以為言乎)　李吉甫奏國家舊置六胡州
於靈鹽之境(調露元年於靈夏南境以降突厥置魯州/麗州含州塞州依州契州以唐人為刺史)
(謂之六胡州鹽/州與靈夏接境)開元中廢之更置宥州以領降户天寳
中宥州寄理於經畧軍(長安四年併六胡州為􁧖長二/州開元二十六年以廢􁧖州置)
(懐恩縣帶宥州縣管内有榆多勒城天寳中王忠嗣奏/置經畧軍在宥州故城東北三百里宋白曰宥州應接)
(天德南援夏州治長/澤縣本漢三封縣地)寳應以來因循遂廢今請復之以
備回鶻撫党項上從之(党㡳/朗翻)夏五月庚申復置宥州理
經畧軍取鄜城神䇿屯兵九千以實之(大厯六年置肅/戎軍於鄜州之)
(鄜/城)先是回鶻屢請昏(先悉/薦翻)朝廷以公主出降其費甚廣
故未之許禮部尚書李絳上言以為回鶻㐫彊不可無
備淮西窮蹙事要經營今江淮大縣嵗所入賦有二十
萬緡者足以備降主之費陛下何愛一縣之賦不以羈
縻勁虜回鶻若得許昏必喜而無猜然後可以修城塹
蓄甲兵邊備既完得專意淮西功必萬全今既未降公
主而虛弱西城(西城謂西/受降城)磧路無備更修天德以疑虜
心(謂徙受降城/於天德也)萬一北邊有驚則淮西遺醜復延嵗月
之命矣(復扶/又翻)儻虜騎南牧國家非歩兵三萬騎五千則
不足以抗禦借使一嵗而勝之其費豈特降主之比哉
上不聽　乙丑桂王綸薨(綸上/弟也)　六月壬寅以河中節
度使張𢎞靖為刑部尚書同平章事𢎞靖延賞之子也
(張延賞相德宗/於貞元之間)　翰林學士獨狐郁權德輿之壻也上
歎郁之才美曰德輿得壻郁我反不及邪先是尚主皆
取貴戚及勲臣之家(先悉/薦翻)上始命宰相選公卿大夫子
弟文雅可居清貫者(史炤曰貫事也清/貫猶言清職也)諸家多不願惟
杜佑孫司議郎悰不辭(悰藏/宗翻)秋七月戊辰以悰為殿中
少監駙馬都尉尚岐陽公主公主上長女郭妃所生也
八月癸巳成昏公主有賢行(行下/孟翻)杜氏大族尊行不趐
數十人(尊行之行下浪翻/不趐與不啻同)公主卑委怡順一同家人禮
度二十年間人未嘗以絲髪間指為貴驕始至則與悰
謀曰上所賜奴婢卒不肯窮屈(卒子恤/翻終也)奏請納之悉自
市寒賤可制指者(制指謂可制御/而指使者也)自是閨門落然不聞
人聲　閏月丙辰彰義節度使呉少陽薨(録考異曰實/  少陽卒在)
(閏月己丑下壬辰上而并元濟焚舞陽言之統紀舊紀/少陽卒皆在九月按舊傳曰少陽卒凡四十日不為輟)
(朝唐紀張𢎞靖請為少陽廢朝贈官而實錄辛丑贈少/陽右僕射然則己丑至辛丑才十二日耳豈容四十日)
(不輟朝乎/今從新紀)少陽在蔡州隂聚亡命牧養馬騾時抄掠壽
州茶山以實其軍(壽州有茶山/抄楚交翻)其子攝蔡州刺史元濟
匿喪以病聞自領軍務上自平蜀(元和初/平蜀)即欲取淮西
淮南節度使李吉甫上言少陽軍中上下攜離請徙理
壽州以經營之(淮南節度使治揚州欲/徙治夀州以經畧淮西)㑹朝廷方討王
承宗(事見上卷/四年五年)未暇也及吉甫入相田𢎞正以魏博歸
附(事見/七年)吉甫以為汝州扞蔽東都河陽宿兵本以制魏
博今𢎞正歸順則河陽為内鎮不應屯重兵以示猜阻
辛酉以河陽節度使烏重𦙍為汝州刺史充河陽懐汝
節度使徙理汝州己巳𢎞正檢校右僕射賜其軍錢二
十萬緡𢎞正曰吾未若移河陽軍之為喜也(喜者喜朝/廷之不猜)
(防魏/博)九月庚辰以洺州刺史李光顔為陳州刺史充忠
武都知兵馬使(九域志陳州西南至/蔡州一百九十里)以泗州刺史令狐通
為壽州防禦使通彰之子也(肅宗時令狐彰/背史思明歸順)丙戌以山
南東道節度使袁滋為荆南節度使以荆南節度使嚴
綬為山南東道節度使呉少陽判官蘇兆楊元卿大將
侯惟清皆勸少陽入朝元濟惡之(惡烏/路翻)殺兆囚惟清元
卿先奏事在長安具以淮西虛實及取元濟之䇿告李
吉甫請討之時元濟猶匿喪元卿勸吉甫凡蔡使入奏
者所在止之少陽死近四十日不為輟朝但易環蔡諸
鎮將帥(近其靳翻為于偽翻下/同朝直遥翻環音宦)益兵為備元濟殺元卿
妻及四男以圬射堋(圬哀乎翻墁也堋/補鄧翻射埻也)淮西宿將董重
質呉少誠之壻也元濟以為謀主　戊戌加河東節度
使王鍔同平章事　李吉甫言於上曰淮西非如河北
四無黨援國家常宿數十萬兵以備之勞費不可支也
失今不取後難圖矣上將討之張𢎞靖請先為少陽輟
朝贈官遣使弔贈待其有不順之迹然後加兵上從之
遣工部員外郎李君何弔祭(唐工部郎掌城池/土木之工役程式)元濟不
迎敕使發兵四出屠舞陽(舞陽漢縣唐屬許州九域/志在州西南一百八十里)焚
葉(葉式/渉翻)掠魯山襄城闗東震駭君何不得入而還(還從/宣翻)
(又如/字)　冬十月丙午中書侍郎同平章事趙公李吉甫
薨　壬戌以忠武節度副使李光顔為節度使甲子以
嚴綬為申光蔡招撫使督諸道兵招討呉元濟(綬音/受)乙
丑命内常侍知省事崔潭峻監其軍(談考異曰實録作/  峻今從舊傳)
戊辰以尚書左丞吕元膺為東都留守　党項冦振武
　十二月戊辰以尚書右丞韋貫之同平章事
十年春正月乙酉加韓𢎞守司徒𢎞鎮宣武十餘年不
入朝頗以兵力自負朝廷亦不以忠純待之王鍔加平
章事𢎞恥班在其下與武元衡書頗露不平之意朝廷
方倚其形勢以制呉元濟故遷官使居鍔上以寵慰之
　呉元濟縱兵侵掠及於東畿(東都/畿也)己亥制削元濟官
爵命宣武等十六道進軍討之嚴綬擊淮西兵小勝不
設備淮西兵夜還襲之二月甲辰綬敗于磁丘(磁丘當/作慈丘)
(縣屬唐州隋分北陽縣置取/縣界慈丘山為名在州東北)却五十餘里馳入唐州而
守之(九域志唐州東至/蔡州三百五十里)壽州團練使令狐通為淮西兵
所敗(敗補/邁翻)走保州城境上諸柵盡為淮西所屠癸丑以
左金吾大將軍李文通代之貶通昭州司户詔鄂岳觀
察使栁公綽以兵五千授安州刺史李聽使討呉元濟
公綽曰朝廷以吾書生不知兵邪即奏請自行許之公
綽至安州李聽屬櫜鞬迎之(屬之欲翻櫜姑/勞翻鞬居言翻)公綽以鄂
岳都知兵馬使先鋒行營兵馬都虞侯二牒授之選卒
六千以屬聽戒其部校曰(校户/教翻)行營之事一决都將(總/諸)
(部之軍者/謂之都將)聽感恩畏威如出麾下公綽號令整肅區處
軍事(處昌/吕翻)諸將無不服士卒在行營者其家疾病死喪
厚給之妻淫泆者沈之於江(泆弋質翻/沈持林翻)士卒皆喜曰中
丞為我治家(為于偽翻/治且之翻)我何得不前死故每戰皆㨗公
綽所乗馬踶殺圉人(踶特計翻圉/人掌養馬者)公綽命殺馬以祭之
或曰圉人自不備耳此良馬可惜公綽曰材良性駑何
足惜也竟殺之(駑音/奴)　河東將劉輔殺豐州刺史燕重
旰王鍔誅之及其黨(燕於賢翻/旰古案翻)　王叔文之黨坐謫官
者凡十年不量移(永貞元年貶王叔文之黨事/見二百三十六卷量音良)執政有
憐其才欲漸進之者悉召至京師諫官爭言其不可上
與武元衡亦惡之(惡烏/路翻)三月乙酉皆以為逺州刺史官
雖進而地益逺永州司馬栁宗元為栁州刺史朗州司
馬劉禹錫為播州刺史(永州古零陵郡隋置永州以永/水為名京師南三千二百七十)
(四里栁州漢潭中縣地隋置馬平縣唐初置昆州貞觀/改栁州至京師水陸相乗五千四百七十里朗州古武)
(陵郡梁置武州隋為朗州京師東南二千一百五十九/里播州即漢夜郎且蘭二國西南隅之地漢置䍧柯郡)
(唐置播州京師南/四千四百五十里)宗元曰播非人所居而夢得親在堂
(劉禹鍚/字夢得)萬無母子俱往理欲請於朝願以栁易播㑹中
丞裴度亦為禹錫言曰(為于/偽翻)禹錫誠有罪然母老與其
子為死别良可傷上曰為人子尤當自謹勿貽親憂此
則禹錫重可責也(重直/用翻)度曰陛下方侍太后恐禹錫在
所宜矜上良久乃曰朕所言以責為人子者耳然不欲
傷其親心退謂左右曰裴度愛我終切明日禹錫改連
州刺史(連州漢桂陽陽山地唐置連州以郡南有黄連/嶺為名京師南三千六百六十五里  考異曰)
(舊禹錫傳元和十年自武陵召還宰相復欲置之郎署/時禹錫作遊𤣥都觀詠看花君子詩語渉譏刺執政不)
(悦復出為播州刺史禹錫集載其詩曰𤣥都觀裏桃千/樹盡是劉郎去後栽按當時叔文之黨一切除逺州刺)
(史不止禹錫一人豈縁此詩蓋以此得播州惡處耳實/録曰中丞裴度奏其母老必與此子為死别臣恐傷陛)
(下孝理之風憲宗曰為子尤須謹慎恐貽親之憂禹錫/更合重於它人卿豈可以此論之度無以對良久帝改)
(容而言曰朕所言是責人子之事然終不欲傷其所親/之心明日改授禹錫連州趙元拱唐諫諍集裴度曰陛)
(下方侍太后以孝理天下至如禹錫誠合哀矜憲宗乃/從之明日制授禹錫連州既而語左右裴度終愛我切)
(趙璘因話錄曰憲宗初徵栁宗元劉禹錫至京城俄而/桞為栁州刺史劉為播州刺史栁以劉須侍親播州最)
(為惡處請以栁州換上不許宰相對曰禹錫有老親上/曰但要與郡豈繫母在裴晉公進曰陛下方侍太后不)
(合發此言上有愧色劉遂改為連州按栁宗元墓誌將/拜疏而未上耳非已上而不許也禹錫除播州時裴度)
(未為相今從實/録及諫諍集)宗元善為文嘗作梓人傳(傳直/戀翻)以為梓
人不執斧斤刀鋸之技專以尋引規矩繩墨度羣木之
材(技渠綺翻引羊/晉翻度徒洛翻)視棟宇之制相髙深圓方短長之宜
指麾衆工各趨其事不勝任者退之(相息亮翻趨七/喻翻勝音升)大
夏既成(夏與厦同/胡雅翻)則獨名其功受禄三倍亦猶相天下
者立綱紀整法度擇天下之士使稱其職(稱尺/證翻)居天下
之人使安其業能者進之不能者退之萬國既理而談
者獨稱伊傅周召(召讀/曰邵)其百執事之勤勞不得紀焉或
者不知體要衒能矜名(衒熒/絹翻)親小勞侵衆官听听於府
庭(听魚隱翻/又魚巾翻)而遺其大者逺者是不知相道者也又作
種樹郭槖駞傳曰槖駞之所種無不生且茂者或問之
對曰槖駞非能使木壽且孳也(孳津之/翻生也)凡木之性其根
欲舒其土欲故既植之勿動勿慮去不復顧其蒔也若
子(蒔音侍/更種也)其置也若弃則其天全而性得矣它植者則
不然根拳而土易愛之太恩憂之太勤旦視而暮撫已
去而復顧甚者爪其膚以驗其生枯(𤓰側/絞翻)揺其本以觀
其疎宻而木之性日以離矣雖曰愛之其實害之雖曰
憂之其實讎之故不我若也為政亦然吾居鄉見長人
者(長知/兩翻)好煩其令(好呼/到翻)若甚憐焉而卒以禍之(卒子/恤翻)旦
暮吏來聚民而令之促其耕穫督其蠶織吾小人輟饔
飱以勞吏之不暇(饔於容翻飱蘇昆翻饔/飱熟食也勞力到翻)又何以蕃吾
生而安吾性邪(蕃音/煩)凡病且怠職此故也(杜預曰/職主也)此其
文之有理者也(梓人傳以諭相種樹傳以諭守令/故温公取之以其有資於治道也)　庚
子李光顔奏破淮西兵於臨潁　田𢎞正遣其子布將
兵三千助嚴綬討呉元濟　甲辰李光顔又奏破淮西
兵於南頓(南頓漢縣屬汝/南郡唐屬陳州)　呉元濟遣使求救於恒鄆
王承宗李師道數上表請赦元濟上不從(恒户登翻鄆/音運數所角)
(翻/)是時發諸道兵討元濟而不及淄青師道使大將將
二千人趣壽春(趣七/喻翻)聲言助官軍討元濟實欲為元濟
之援也師道素養刺客姧人數十人厚資給之其人説
師道曰(説輸/芮翻)用兵所急莫先糧儲今河隂院積江淮租
賦請潛往焚之募東都惡少年數百刼都市焚宫闕則
朝廷未暇討蔡先自救腹心此亦救蔡一竒也師道從
之自是所在盗賊竊發辛亥暮盗數十人攻河隂轉運
院殺傷十餘人燒錢帛三十餘萬緡匹榖二萬餘斛於
是人情恇懼(恇去王/翻怯也)羣臣多請罷兵上不許　諸軍討
淮西久未有功五月上遣中丞裴度詣行營宣慰察用
兵形勢度還(還音旋/又如字)言淮西必可取之狀且曰觀諸將
惟李光顔勇而知義必能立功上悦(言有必克/之勢故悦)考功郎
中知制誥韓愈上言以為淮西三小州(三小州/申光蔡)殘弊困
劇之餘而當天下之全力其破敗可立而待(此以大小/强弱之勢)
(言/也)然所未可知者在陛下斷與不斷耳(斷丁亂翻此以/大厯貞元以來)
(積習/言也)因條陳用兵利害以為今諸道發兵各二三千人
勢力單弱羈旅異鄉與賊不相諳委望風懾懼(諳烏含/翻懾之)
(渉/翻)將帥以其客兵待之既薄使之又苦或分割隊伍兵
將相失心孤意怯難以有功(將即亮/翻下同)又其本軍各須資
遣道路遼逺勞費倍多聞陳許安唐汝壽等州與賊連
接處村落百姓悉有兵器習於戰鬭識賊深淺比來未
有處分(比毗至翻近也處/昌吕翻分扶問翻)猶願自備衣糧保䕶鄉里若
令召募立可成軍賊平之後易使歸農(易以/豉翻)乞悉罷諸
道軍募土人以代之又言蔡州士卒皆國家百姓若勢
力窮不能為惡者不須過有殺戮　丙申李光顔奏敗
淮西兵於時曲(時曲在陳州溵水/縣西南敗補邁翻)淮西兵晨壓其壘而陳
(陳讀曰/陣下同)光顔不得出乃自毁其柵之左右出騎以擊之
光顔自將數騎衝其陳出入數四賊皆識之矢集其身
如蝟毛其子攬轡止之(攬以手/擥取也)光顔舉刃叱去於是人
爭致死淮西兵大潰殺數千人上以裴度為知人　上
自李吉甫薨悉以用兵事委武元衡李師道所養客説
李師道曰天子所以鋭意誅蔡者元衡贊之也請宻往
刺之(説輸芮翻下/同刺七亦翻)元衡死則它相不敢主其謀爭勸天
子罷兵矣師道以為然即資給遣之王承宗遣牙將尹
少卿奏事為呉元濟遊説(為呉于/偽翻)少卿至中書辭㫖不
遜元衡叱出之承宗又上書詆毁元衡六月癸夘天未
明元衡入朝出所居靖安坊東門有賊自暗中突出射
之從者皆散走(射而亦翻/從才用翻)賊執元衡馬行十餘歩而殺
之取其顱骨而去(顱龍都翻/首骨也)又入通化坊擊裴度傷其
首墜溝中度氈㡌厚得不死傔人王義自後抱賊大呼
賊斷義臂而去(傔苦念翻傔從也/呼火故翻斷音短)京城大駭於是詔宰
相出入加金吾騎士張弦露刃以衛之所過坊門呵索
甚嚴(呵叱也索搜也索/山客翻下大索同)朝士未曉不敢出門上或御殿
久之班猶未齊賊遺紙於金吾及府縣(遺弃也左右金/吾掌邏捕姦非)
(府縣京兆府/及兩赤縣)曰毋急捕我我先殺汝故捕賊者不敢甚
急兵部侍郎許孟容見上言自古未有宰相横尸路隅
而盗不獲者此朝廷之辱也因涕泣又詣中書揮涕言
請奏起裴中丞為相大索賊黨窮其姦源戊申詔中外
所在搜捕獲賊者賞錢萬緡官五品敢庇匿者舉族誅
之於是京城大索公卿家有複壁重橑者皆索之(複壁/夾壁)
(也重橑大屋覆小屋上下施椽其間皆/可容物橑魯皓翻椽也史照憐蕭切)成德軍進奏院
有恒州卒張晏等數人行止無狀(無狀者無善狀/也恒户登翻)衆多
疑之庚戌神䇿將軍王士則等告王承宗遣晏等殺元
衡吏捕得晏等八人命京兆尹裴武監察御史陳中師
鞫之癸亥詔以王承宗前後三表出示百僚議其罪裴
度病瘡卧二旬詔以衛兵宿其第中使問訊不絶或請
罷度官以安恒鄆之心上怒曰若罷度官是姧謀得成
朝廷無復綱紀吾用度一人足破二賊(史言憲宗明/斷故能成功)甲
子上召度入對乙丑以度為中書侍郎同平章事度上
言淮西腹心之疾不得不除且朝廷業已討之兩河藩
鎮䟦扈者將視此為髙下不可中止上以為然悉以用
兵事委度討賊甚急初德宗多猜忌朝士有相過從者
(過古/禾翻)金吾皆伺察以聞(伺相/吏翻)宰相不敢私第見客度奏
今冦盗未平宰相宜招延四方賢才與參謀議始請於
私第見客許之陳中師按張晏等具服殺武元衡張𢎞
靖疑其不實屢言於上上不聽戊辰斬晏等五人殺其
黨十四人李師道客竟潛匿亡去(傳考異曰舊張𢎞靖/  曰初盗殺元衡京)
(師索賊未得時王承宗邸中有鎮卒張晏輩數人行止/無狀人多意之詔録附御史臺御史陳中師按之皆附)
(致其罪如京中所説𢎞靖疑其不實驟於上前言之憲/宗不聽及田𢎞正入鄆按簿書亦有殺元衡者但事曖)
(昧互有所説卒未得其實按舊吕元膺傳獲李師道將/訾嘉珍門察皆稱害武元衡者然則元衡之死必師道)
(所為也但以元衡叱尹少卿及承宗上表詆元/衡故時人皆指承宗耳今從薛圖存河南記)　秋七
月庚午朔靈武節度使李光進薨光進與弟光顔友善
光顔先娶其母委以家事母卒光進後娶光顔使其妻
奉管籥籍財物歸于其姒(毛晃曰杜預云兄弟之妻相/謂曰姒蓋妯娌相呼以身年)
(長少為名長曰姒少曰娣不以夫之長㓜也今/俗呼兄之妻曰姒弟之妻曰娣姒音詳里翻)光進反
之曰新婦逮事先姑先姑命主家事不可易也因相持
而泣　甲戌詔數王承宗罪惡(數所/具翻)絶其朝貢曰冀其
翻然改過束身自歸攻討之期更俟後命　八月己亥
朔日有食之　李師道置留後院於東都本道人雜沓
往來吏不敢詰(本道人謂兖/鄆淄青人也)時淮西兵犯東畿防禦兵
悉屯伊闕師道潛内兵於院中至數十百人謀焚宫闕
縱兵殺掠已烹牛饗士明日將發其小卒詣留守吕元
膺告變元膺亟追伊闕兵圍之賊衆突出防禦兵踵其
後不敢廹(吕元膺以東都防禦使為/留守其所統兵曰防禦兵)賊出長夏門望山
而遁(唐六典東都城南面三門中曰定鼎左曰長夏右/曰厚載東面三門中曰建春南曰永道北曰上東)
(北面二門東曰安喜西曰徽安西連禁苑苑西四門南/迎秋次遊義次籠煙北靈溪考異曰河南記曰賊帥訾)
(嘉珍果於東都留後院潛召募二百餘人兼造置兵仗/部署已定㑹門子健兒有小過被笞責之遂使兄弟一)
(人告河南府當時飭兩縣驅丁壯悉持弓矢刀棒圍興/道坊院數重賊黨廹蹙遞相蹂四面矢下如雨俄然殄)
(滅因縱火焚其院宇/悉為煨燼今從實録)是時都城震駭留守兵寡弱元膺
坐皇城門(唐六典東都皇城在都城西北隅南面三門/中曰端門左曰左掖門右曰右掖門東面一)
(門曰賔耀西面二門南曰麗景/北曰宣耀元膺坐于左掖門下)指使部分(分扶/問翻)意氣自
若都人頼以安東都西南接鄧虢(九域志河南府西南/抵虢州界三百二十)
(五里稍南抵鄧/州界六百里)皆髙山深林民不耕種專以射獵為生
人皆趫勇(趫丘妖/翻㨗也)謂之山棚元膺設重購以捕賊數日
有山棚鬻鹿賊遇而奪之山棚走召其儕類(儕士/皆翻)且引
官軍共圍之谷中盡獲之按驗得其魁乃中岳寺僧圓
淨故嘗為史思明將勇悍過人為師道謀多買田於伊
闕陸渾之間以舍山棚而衣食之(為師于偽翻/舍始夜翻)有訾嘉
珍門察者(訾即移翻姓/也門亦姓也)潛部分以屬圓淨圓淨以師道
錢千萬陽為治佛光寺(分扶問翻治/直之翻下同)結黨定謀約令嘉
珍等竊發城中圓淨舉火於山中集二縣山棚入城助
之(二縣陸渾/伊闕也)圓淨時年八十餘捕者既得之奮鎚擊其
脛不能折(鎚直追翻脛户定翻脚脛釋名曰/脛莖也直而長似物莖折而設翻)圓淨罵曰
䑕子折人脛且不能敢稱健兒乃自置其脛教使折之
臨刑歎曰誤我事不得使洛城流血黨與死者凡數千
人留守防禦將二人(留守兵之將及/防禦兵之將也)及驛卒八人皆受
其職名(職名李師道私所署衙/前管軍職名給帖者也)為之耳目元膺鞫訾嘉
珍門察始知殺武元衡者乃師道也元膺宻以聞以檻
車送二人詣京師上業已討王承宗不復窮治(復扶/又翻)元
膺上言近日藩鎮䟦扈不臣有可容貸者至於師道謀
屠都城燒宫闕悖逆尤甚不可不誅(悖蒲内翻/又蒲沒翻)上以為
然而方討呉元濟絶王承宗故未暇治師道也(史説得/憲宗心)
(事/出)　乙丑李光顔敗於時曲　初上以嚴綬在河東所
遣禆將多立功(謂李光/顔等也)故使鎮襄陽(襄陽山南東/道節度治所)且督
諸軍討呉元濟綬無它材能到軍之日傾府庫賚士卒
累年之積一朝而盡又厚賂宦官以結聲援擁八州之
衆萬餘人屯境上(八州襄鄧唐/隨均房郢復)閉壁經年無尺寸功裴
度屢言其軍無政九月癸酉以韓𢎞為淮西諸軍都統
𢎞樂於自擅(樂音/洛)欲倚賊自重不願淮西速平(曰考異/  舊傳)
(曰𢎞鎮汴州當兩河賊之衝要朝廷慮其異志欲以兵/柄授之而令李光顔烏重𦙍實當旗鼓乃授𢎞淮西諸)
(軍都統𢎞雖居統帥常不欲諸軍立功隂為逗撓之計/毎聞獻㨗輙數日不怡其危國邀功如是按𢎞承宣武)
(積亂之後鎮定一方居强冦之間威望甚著若有異志/與諸鎮連衡䟦扈如反掌耳然觀其始末未嘗失臣節)
(朝廷若疑其有異志而更用為都統光顔重𦙍更受其/節制非所以防之也且數日不怡有何狀可尋恐毁之)
(過其實今從/其可信者)李光顔在諸將中戰最力𢎞欲結其歡心
舉大梁城索得一美婦人(宣武節度治大/梁索山客翻)教之歌舞絲
竹飾以珠玉金翠直數百萬錢遣使遺之(遺唯/季翻)使者先
致書光顔大饗將士使者進妓容色絶世一座盡驚光
顔謂使者曰相公愍光顔羈旅賜以美妓荷德誠深(妓/渠)
(綺翻荷/下可翻)然戰士數萬皆弃家逺來冒犯白刃光顔何忍
獨以聲色自娯悦乎因流涕座者皆泣(座恐當作坐/為文從字順)即
於席上厚以繒帛贈使者并妓返之曰為光顔多謝相
公(繒慈陵翻/為于偽翻)光顔以身許國誓不與逆賊同戴日月死
無貳矣　冬十月庚子始分山南東道為兩節度以户
部侍郎李遜為襄復郢均房節度使以右羽林大將軍
髙霞寓為唐隨鄧節度使朝議以唐與蔡接故使霞寓
專事攻戰而遜調五州之賦以餉之(調徒/弔翻)　辛丑刑部
侍郎權德輿奏自開元二十五年修格式律令事類後
(唐六典叙文法之名格三十四篇式三十三篇律十二/篇令二十七篇㑹要曰開元二十五年刪緝成律十二)
(卷律疏三十卷式二十卷開元新格十卷又撰/格式律令事類四十卷以類相從便於省覽)至今長
行敕近刪定為三十卷請施行從之(㑹要開元十九年/裴光庭等奏令有)
(司刪撰格後長行敕六卷今又刪定/二十五年以後長行勅為三十卷)　上雖絶王承宗
朝貢未有詔討之魏博節度使田𢎞正屯兵於其境承
宗屢敗之(敗補邁/翻下同)𢎞正忿表請擊之上不許表十上(上/時)
(掌/翻)乃聽至貝州丙午𢎞正軍于貝州　庚戍東都奏盗
焚栢崖倉(宋白曰河清縣有栢崖城杜佑曰/栢崖城侯景所築在河清縣西)　十一月
壽州刺史李文通奏敗淮西兵壬申韓𢎞請命衆軍合
攻淮西從之李光顔烏重𦙍敗淮西兵於小溵水㧞其
城乙亥以嚴綬為太子少保(以討淮西/無功也)盗焚襄州佛寺
軍儲盡徙京城積草於四郊以備火丁丑李文通敗淮
西兵於固始(固始前漢汝南郡之寖縣春秋之寖丘後/漢更名固始唐屬光州九域志在州東北)
(一百四/十五里)戊寅盗焚獻陵寢宫永巷　詔發振武兵二千
㑹義武軍以討王承宗　己丑吐蕃欵隴州塞請互市
許之　初呉少陽聞信州人呉武陵名邀以為賔友武
陵不答及元濟反武陵以書諭之曰足下勿謂部曲不
我欺人情與足下一也足下反天子人亦欲反足下易
地而論則其情可知矣　丁酉武寧節度使李愿奏敗
李師道之衆時師道數遣兵攻徐州(數所/角翻)敗蕭沛數縣
(敗補邁翻蕭沛皆漢縣唐屬徐州九域志蕭/在州西五十里沛在州西北一百四十里)愿悉以歩
騎委都押牙温人王智興擊破之十二月甲辰智興又
破師道之衆斬首二千餘級逐北至平隂而還(平隂古/肥子國)
(漢肥城縣之地隋開皇十四年置榆山縣大業初改曰/平隂取界内平隂古城為名時屬鄆州九域志在州東)
(北一百二十里還/從宣翻又如字)愿晟之子也　東都防禦使吕元膺
請募山棚以衛宫城從之　乙丑河東節度使王鍔薨
　王承宗縱兵四掠幽滄定三鎮皆苦之爭上表請討
承宗上欲許之中書侍郎同平章事張𢎞靖以為兩役
並興(兩役謂既討淮/西又討恒冀也)恐國力所不支請併力平淮西乃
征恒冀(恒户/登翻)上不為之止(為于/偽翻)𢎞靖乃求罷　十一年
春正月己巳幽州節度使劉緫奏敗成德兵㧞武强斬
首千餘級(敗補/邁翻)　庚辰翰林學士中書舍人錢徽駕部
郎中知制誥蕭俛各解職守本官時羣臣請罷兵者衆
上患之故黜徽俛以警其餘徽呉人也　癸未制削王
承宗官爵命河東幽州義武横海魏博昭義六道進討
韋貫之屢請先取呉元濟後討承宗曰陛下不見建中
之事乎始於討魏及齊而蔡燕趙皆應卒致朱泚之亂
(事見二百二十六卷止二/百二十八卷卒子恤翻)由德宗不能忍數年之憤邑
欲太平之功速成故也上不聽(佳兵者不祥之器張𢎞/靖韋貫之之言蓋未可)
(厚/非)　甲申盗斷建陵門㦸四十七枝(斷音/短)　二月西川
奏吐蕃贊普卒新贊普可黎可足立　乙巳以中書舍
人李逢吉為門下侍郎同平章事逢吉𤣥道之曾孫也
(李𤣥道事太宗/為文學館學士)　乙邜昭義節度使郗士美奏破成德
兵(郗丑/之翻)斬首千餘級　南詔勸龍晟淫虐不道上下怨
疾弄棟節度王嵯巔弑之立其弟勸利勸利德嵯巔賜
姓䝉氏謂之大容容蠻言兄也(南詔置弄棟節度於唐/姚州之地程大昌曰南)
(詔有六節度曰弄棟永昌銀生劍川拓東/麗水南詔王姓䝉氏嵯昨何翻巔音顛)　己未劉緫
破成德兵斬首千餘級　荆南節度使袁滋父祖墓在
朗山(袁滋陳袁憲之後陳亡憲入中國後居蔡州朗山/縣宋白曰朗山漢安昌縣漢末改朗山以界内朗)
(山為名劉昫曰朗山漢安昌縣隋改朗山杜佑/曰朗山漢朗陵縣宋避聖祖諱改朗山為確山)請入朝
欲勸上罷兵行至鄧州聞蕭俛錢徽貶官及見上更以
必克勸之(更工/衡翻)僅得還鎮　辛酉魏博奏敗成德兵㧞
其固城乙丑又奏㧞其鵶城(固城鵶城當在/冀州南宫縣界)　三月庚
午太后崩(太后王氏/上之母也)辛未敕以國哀諸司公事權取中
書門下處分(只令宰相參决百司公/事處昌吕翻分扶問翻)不置攝冡宰(唐中/世以)
(來天子崩置攝冡宰倣古者百官緫已/聽于冡宰之制然非能盡行古道也)　壽州團練使
李文通奏敗淮西兵於固始㧞𨫼山(𨫼五髙翻/又五到翻)己夘唐
鄧節度使髙霞寓奏敗淮西兵於朗山斬首千餘級焚
二柵　幽州節度使劉總圍樂壽　夏四月庚子李光
顔烏重𦙍奏敗淮西兵於陵雲柵(陵雲柵在溵水西南/郾城東北蔡人立柵)
(於此以陵/雲為名)斬首三千級　辛亥司農卿皇甫鏄以兼中
承權判度支鏄始以聚歛得幸(鏄補各翻/歛力贍翻)　乙夘劉總
奏破成德兵於深州斬首二千五百級乙丑義武節度
使渾鎬奏破成德兵於九門殺千餘人鎬瑊之子也(渾/瑊)
(事肅代徳/有大功)　宥州軍亂逐刺史駱怡夏州節度使田進
討平之　五月壬申李光顔烏重𦙍奏敗淮西兵於陵
雲柵斬首二千餘級　六月甲辰髙霞寓大敗於鐵城
僅以身免(據舊書霞寓自蕭陂進至文城柵遇伏而敗/意鐵城即文城柵以其堅不可破故謂之鐵)
(城耳宋白曰鐵城在新興柵東北/新興柵在呉房縣西南文城東北)時諸將討淮西者勝
則虛張殺獲敗則匿之至是大敗不可掩始上聞(上時/掌翻)
中外駭愕宰相入見(見賢/遍翻)將勸上罷兵上曰勝負兵家
之常今但當論用兵方畧察將帥之不勝任者易之(不/勝)
(音/升)兵食不足者助之耳豈得以一將失利遽議罷兵邪
於是獨用裴度之言它人言罷兵者亦稍息矣己酉霞
寓退保唐州　上責髙霞寓之敗霞寓稱李遜應接不
至(李遜主餉霞寓軍/因得以罪歸之)秋七月貶霞寓為歸州刺史(歸州/古之)
(秭歸呉立建平郡唐置歸州/京師南二千二百六十八里)遜亦左遷恩王傅(恩王連/代宗之)
(子/)以河南尹鄭權為山南東道節度使以荆南節度使
袁滋為彰義節度申光蔡唐隨鄧觀察使以唐州為理
所壬午宣武軍奏破郾城之衆二萬殺二千餘人捕虜
千餘人　田𢎞正奏破成德兵於南宫殺二千餘人
中書侍郎同平章事韋貫之性髙簡好甄别流品(好/呼)
(到翻甄稽延翻/察也别彼列翻)又數請罷用兵(數所/角翻)左補闕張宿毁之
於上云其朋黨八月壬寅貫之罷為吏部侍郎　諸軍
討王承宗者互相觀望獨昭義節度使郗士美引精兵
壓其境己未士美奏大破承宗之衆於栢鄉殺千餘人
降者亦如之為三壘以環栢鄉(栢鄉漢縣屬鉅鹿郡故/城在今縣西南十七里)
(今治在彭水之陽隋所置也屬趙州宋白曰趙州栢鄉/縣春秋時晉鄗邑地漢置鄗縣光武改曰髙邑北齊天)
(保六年移髙邑縣於漢房子縣東界今髙邑縣是也隋/開皇十六年於漢縣故城南十八里置栢鄉縣遥取漢)
(栢鄉之名宋省栢鄉/為鎮屬髙邑環音宦)　庚申𦵏莊憲皇后于豐陵(從順/宗也)
九月乙亥右拾遺獨孤朗坐請罷兵貶興元府倉曹朗
及之子也(獨孤及事代宗/為文長於議論)　饒州大水漂失四千七百
户　丙子以韋貫之為湖南觀察使猶坐前事也(前事/謂請)
(罷用/兵也)辛巳以吏部侍郎韋顗考功員外郎韋處厚等皆
為逺州刺史張宿䜛之以為貫之之黨也覬見素之孫
(韋見素天/寳末為相)處厚夐之九世孫也(韋夐後周韋孝寛/之兄夐翾正翻)　乙
酉李光顔烏重𦙍奏㧞呉元濟陵雲柵丁亥光顔又奏
㧞石越二柵壽州奏敗殷城之衆㧞六柵(殷城漢期思/縣屬汝南郡)
(宋置苞信縣隋改曰殷城唐屬光/州按九域志固始縣有殷城鎮)　冬十一月壬戍朔
容管奏黄洞蠻為冦乙丑邕管奏擊黄洞蠻却之復賔
蠻等州(賔蠻當作賔巒武德四年以故秦桂/林郡地置淳州永貞元年更名巒州)　丙寅加
幽州節度使劉總同平章事　李師道聞㧞陵雲柵而
懼詐請輸欵上以力未能討加師道檢校司空　王鍔
家二奴告鍔子稷改父遺表匿所獻家財(去年王/鍔薨)上命
鞫於内仗(新書儀衛志凡朝㑹之仗三衛畨上分為五/仗號衙内五衛一曰供奉仗以左右衛為之)
(二曰親仗以親衛為之三曰勲仗以勲衛為之四曰翊/仗以翊衛為之五曰散手仗以親勲翊衛為之皆帶刀)
(捉仗列坐東西廊下毎月以四十六人立内廊閤外/號曰内仗以左右金吾將軍當上中郎將一人押之)遣
中使詣東都檢括鍔家財裴度諫曰王鍔既沒其所獻
之財已為不少今又因奴告檢括其家臣恐諸將帥聞
之各以身後為憂上遽止使者己巳以二奴付京兆杖
殺之　庚子以給事中桞公綽為京兆尹公綽初赴府
(赴京兆府/初治事也)有神䇿小將躍馬横衝前導公綽駐馬杖殺
之明日入對延英上色甚怒詰其專殺之狀對曰陛下
不以臣無似(無似猶言/不肖也)使待罪京兆京兆為輦轂師表
今視事之初而小將敢爾唐突此乃輕陛下詔命非獨
慢臣也臣知杖無禮之人不知其為神䇿將軍也上曰
何不奏對曰臣職當杖之不當奏上曰誰當奏者對曰
本軍當奏若死於街衢金吾街使當奏(金吾左右街使/各一人掌分察)
(六街徼廵凡城内坊角有武候鋪衛士彍騎分守大城/門百人大鋪三十人小城門二十人小鋪五人日暮鼓)
(八百聲而門閉乙夜街使以騎卒廵行呌呼武官暗探/五更二㸃鼓自内發諸街鼓承振坊市門皆啟鼓三千)
(撾而/止)在坊内左右廵使當奏(程大昌雍録曰長安四郭/之内縱横皆十坊大率當)
(為百坊亦有一面不啻十坊者故六典曰一百一十坊/也坊皆有垣有門隨晝夜鼓聲以行啟閉廵使掌左右)
(街百坊之内謹啟閉徼廵者也宋白曰廣德二年九月/命御史中丞兼户部侍郎王延昌充左廵使御史中丞)
(源休充右廵使辛亥源休充都左右廵使元和八年薛/存誠奏得兩廵御史狀以承平舊例兩街本屬臺司其)
(所由毎月衙集動靜申報如所報差繆舉勘悉在臺中/又按唐監察御史十員裏行五員掌内外糺察分為左)
(右廵糺察違失以承天朱雀街為界毎月一代/將晦即廵刑部大理東西徒坊金吾及縣獄)上無以
罪之退謂左右曰汝曹須作意此人(言須為此人作/意務自謹敕)朕
亦畏之(禁考異曰栁氏叙訓曰公穆宗朝為大京兆有/  軍校冒騶卒唱駐馬斃之明日延英對上云)
(云朝退上顧左右曰爾輩大須作意如此神采我亦怕/他因話録曰憲宗正色詰公專殺之狀公曰京兆尹在)
(取則之地臣初受陛下奬擢軍中偏禆躍馬衝過此乃/輕陛下法不獨輕臣臣杖無禮之人不打神䇿將軍按)
(公綽憲宗穆宗朝俱嘗為京兆尹此事恐/非穆宗所能為叙訓之誤也今從因話録)　討淮西諸
軍近九萬(近其/靳翻)上怒諸將久無功辛巳命知樞宻梁守
謙宣慰因留監其軍授以空名告身五百通及金帛以
勸死事庚寅先加李光顔等檢校官而詔書切責示以
無功必罰　辛夘李文通奏敗淮西兵於固始斬首千
餘級　十二月壬寅程執恭奏敗成德兵於長河(長/河)
(漢信都廣川縣地隋於廣川縣東八十里置長河縣/元和四年移就白橋於永濟河西岸置縣十年又置)
(於河東小胡/城屬徳州)斬首千餘級　義武節度使渾鎬與王
承宗戰屢勝遂引全師壓其境距恒州三十里而軍(恒/户)
(登/翻)承宗懼潛遣兵入鎬境焚掠城邑人心始内顧而揺
㑹中使督其戰鎬引兵進薄恒州(薄伯/各翻)與承宗戰大敗
奔還定州(九域志恒州至定/州一百三十五里)丙午詔以易州刺史陳楚
為義武節度使軍中聞之掠鎬及家人衣至於倮露(倮/郎)
(果/翻)陳楚馳入定州(易州南至定/州百四十里)鎮遏亂者歛軍中衣以
歸鎬(歛軍中所掠/鎬家之衣也)以兵衛送還朝(朝直/遥翻)楚定州人張茂
昭之甥也(史言河朔之人習於叛亂/知奉其帥之親黨而已)　丁未以翰林學
士王涯為中書侍郎同平章事　袁滋至唐州去斥候
(去羌/吕翻)止其兵不使犯呉元濟境(袁滋所謂開/門揖盗者也)元濟圍其
新興柵(新興柵當在唐州東北/界新立之以備蔡人)滋卑辭以請之元濟由
是不復以滋為意(復扶/又翻)朝廷知之甲寅以太子詹事李
愬為唐隨鄧節度使愬聽之兄也(愬聽皆李/晟之子)　初置淮
潁水運使揚子院米自淮隂泝淮入潁至項城入溵(據/舊)
(史時運米泝淮至壽州四十里入潁口又泝流至潁州/沈丘界五百里至於項城又泝流五百里入溵河又三)
(百里輸于郾城得米五十萬石茭五百萬束省汴運之/費七萬六千緡項城漢項縣屬汝南郡唐屬陳州九域)
(志在州東南七十里據水經註溵水汝水之别流潁水/至古南頓縣與溵水合唐之溵水縣漢汝陽縣地也)
輸于郾城以饋討淮西諸軍省汴運之費七萬餘緡(郾/音)
(偃/)　己未容管奏黄洞蠻屠巖州(容管統容辨白牢欽/巖禺湯瀼古等州)
　
　
　
　
　
　
　
　
　
　資治通鑑卷二百三十九
