
　資治通鑑巻一百九十　　宋　司馬光　撰
　　　　　　　　　　　　　　胡三省　音注
　唐紀六(起𤣥黓敦牂盡閼逢涒/灘五月凡二年有竒)
　　髙祖神堯大聖光孝皇帝中之下
武徳五年春正月劉黑闥自稱漢東王改元天造定都
洺州以范願為左僕射董康買為兵部尚書髙雅賢為
右領軍徴王琮為中書令劉斌為中書侍郎(琮藏宗翻/斌音彬)
竇建徳時文武悉復本位其設法行政悉師建徳而攻
戰勇決過之　丙戌同安賊帥殷恭邃以舒州來降(舒/州)
(隋之同安郡宋白曰舒州漢皖縣屬廬江郡晉置晉熙/郡梁置南豫州復為晉州北齊改江州隋初改熙州大)
(業改同安郡唐改舒州以其地古/舒子之國也帥所類翻降户江翻)　丁亥濟州别駕劉
伯通執刺史竇務本以州附徐圓朗(濟子/禮翻)　庚寅東鹽
州治中王才藝殺刺史田華以城應劉黑闥(滄州鹽山/縣本漢髙)
(成縣地去年置東鹽/州以清池縣𨽻之)　秦王世民軍至獲嘉(按宋白續/通典隋開)
(皇四年移獲嘉/縣於修武故城)劉黑闥弃相州退保洺州(宋白曰洺州/城春秋晉曲)
(梁之地相/息亮翻)丙申世民復取相州(人考異曰實録云禄州/  殺刺史獨孤徹以城)
(應黑闥按地里志無禄州蓋字誤耳新書作相州尤誤/也  按劉黑闥攻拔相州執刺史房晃秦王兵至乃弃)
(相州故秦王復取之新書帝紀拔相州殺房晃在正月/乙酉相州人殺獨孤徹叛附黑闥在丙申其誤明矣禄)
(州既莫考其地然黑闥之拔相州與秦王之復相州本/末甚明與禄州全不相干而新書所書殺房晃拔相州)
(月日亦誤復扶/又翻又音如字)進軍肥鄉(肥鄉縣漢魏郡邯溝縣地曹/魏置肥鄉縣屬廣平郡武徳)
(初屬紫州去年廢紫州以肥鄉屬磁州/九域志肥鄉在洺州東南三十五里)列營洺水之上
以逼之(水經洺水東逕曲梁城曲/梁即永年洺州所治也)蕭銑既敗散兵多歸
林士𢎞軍勢復振(林士𢎞為張善安所敗兵勢自此/衰見一百八十四巻隋義寧元年)
己酉嶺南俚帥楊世畧以循潮二州來降(循州龍川郡/秦漢龍川博)
(羅縣地南朝置郡隋置州潮州義安郡漢南海郡掲陽/縣地梁置東揚州尋改瀛州隋平陳改潮州俚音里帥)
(所類翻降户/江翻下同)唐使者王義童下泉睦建三州(睦州遂安/郡漢富春)
(歙縣地劉昫曰武徳四年以建安郡之建安縣置建州/蓋隋置泉州建安郡治閩縣景雲元年改為閩州開元)
(十三年改為福州聖厯二年分泉州之南安龍溪莆田/三縣置武榮州景雲二年更武榮州為泉州是今之福)
(州乃唐初之泉州今之泉州乃/景雲二年之泉州也使疏吏翻)幽州摠管李藝將所部
兵數萬㑹秦王世民討劉黑闥黑闥聞之留兵萬人使
范願守洺州自將兵拒藝夜宿沙河(隋以漢襄國縣為/龍岡縣又分龍岡)
(置沙河縣時屬邢州宋白曰沙河即湡水也水經云湡/水出趙郡襄國縣西山東過沙河縣沙河在縣南五里)
(范成大曰臨洺鎮東去洺州三十五里過洺河三/十里至沙河縣二十五里至邢州將即亮翻下同)程名
振載鼔六十具於城西二里隄上急擊之城中地皆震
動范願驚懼馳告黑闥黑闥遽還遣其弟十善與行臺
張君立將兵一萬擊藝於鼓城壬子戰於徐河(鼓城縣/舊曰曲)
(陽後齊廢隋開皇十六年分置晉陽縣十八年改為鼔/城按水經註下曲陽縣有鼓聚此因春秋鼓子之國以)
(名縣也唐屬趙州水經徐水出廣昌縣東南大嶺下東/北逕五回縣又逕北平縣界東南出山又東逕清苑城)
(北又東至髙陽入河范成/大曰徐河在清苑北十里)十善君立大敗所失亡八千
人　洺水人李去惑(隋志洺水縣舊曰斥漳後齊省入/平恩開皇六年分置曲周大業初)
(廢曲周入洺水唐末省/洺水入曲周去羌吕翻)據城來降秦王世民遣彭公王
君廓將千五百騎赴之入城共守二月劉黑闥引兵還
攻洺水癸亥行至列人(列人縣漢屬廣平國後漢屬魏/郡晉復屬廣平後魏復屬魏郡)
(隋廢九域志洺州有列人城在漢斥丘縣東北武安縣/西南杜佑曰漢列人縣故城在肥鄉縣東北騎竒寄翻)
秦王世民使秦叔寶邀擊破之(王考異曰實録癸亥秦/  擊劉黑闥於列人大)
(破之革命記十一月太宗度河入相州劉黑闥從洺州/勒兵拒王師置營於鄴縣東三十里每日兩軍皆挑戰)
(而大兵皆不出經十日餘洺水縣人李去惑李潘買李/開弼等為車騎驃騎領兵在劉黑闥營去惑等背賊營)
(來入洺州城誑人云劉黑闥已敗先走得歸乃喚得宗/室子弟二百餘人守城定遣使間道以告太宗太宗遣)
(彭國公王君廓領馬軍一千五百騎入洺州經十許日/黑闥引兵攻洺州行至故列人城西秦叔寶等以五千)
(騎擊之叔寶等為闥所敗又以伏兵從河下起横擊黑/闥敗之㑹日暮收軍其夜三更賊兵摠至洺州城東營)
(即於城兩門掘壕豎柵防王廓之走洺州城四面有水/闊五十步已上深皆三四尺黑闥於東北角兩處填柴)
(運土作甬道以撞車攻城太宗三度將兵擊之賊置陣/拒官軍攻城愈急按髙祖太宗實録皆以去年十二月)
(命太宗討黑闥今年正月始至河北無十一月度河之/事太宗實録亦無列人戰事蓋叔寶破賊秦王奏之耳)
(又按洺水洺州屬縣去惑君廓所/據者洺水縣城水字誤作州耳)　豫章賊帥張善安
以䖍吉等五州來降拜洪州總管(洪州豫章郡䖍州南/康郡吉州廬陵郡皆)
(隋平陳所置/州帥所類翻)　戊辰金鄉人陽孝誠叛徐圓朗以城來
降(金鄉縣漢屬山陽郡晉屬髙平郡隋屬曹州/武徳四年晉金州是年廢州以縣屬戴州)　己巳
秦王世民復取邢州辛未井州人馮伯讓以城來降(隋/開)
(皇十六年以恒州井陘縣置井州大業初廢武徳元年/復置  考異曰實録作并州按并州未嘗失城蓋是時)
(於井陘縣置井/州字之誤也)　丙子李藝取劉黑闥定欒亷趙四州
(隋開皇十六年分趙州廣阿縣置欒州大業初州廢併/為趙州新志武徳五年改趙州為欒州按趙州治平棘)
(欒州治廣阿竇建徳劉黑闥相繼跨有山東蓋自置欒/州是年黑闥破走之後始併趙州為欒州也武徳元年)
(分恒州藁城縣置亷州隋考異曰實録作定率/亷隋四州按河北無率  二州今從唐統紀)獲黑闥
尚書劉希道引兵與秦王世民㑹洺州(洺彌/并翻)　劉黑闥
攻洺水甚急城四旁皆有水廣五十餘步(廣古/曠翻)黑闥於
城東北築二甬道以攻之世民三引兵救之黑闥拒之
不得進世民恐王君廓不能守召諸將謀之(將即/亮翻)李世
勣曰若甬道達城下城必不守行軍總管郯勇公羅士
信請代君廓守之世民乃登城南髙冢以旗招君廓君
廓帥其徒力戰潰圍而出士信帥左右二百人乗之入
城代君廓固守(帥讀/曰率)黑闥晝夜急攻㑹大雪救兵不得
往凡八日丁丑城陷黑闥素聞其勇欲生之士信詞色
不屈乃殺之時年二十(不考異曰髙祖實録王君廓知/  可守潰圍而出秦王謂諸將)
(曰誰能代者士信曰願以死守因遣之按君廓若已潰/圍而出則黑闥圍守益固士信何以復得入城革命記)
(曰太宗知賊勢盛恐王君廓不能固以問諸將士信以/為無慮太宗使士信入守之太宗登段王墓以旗招王)
(君廓從南門突闈不得即向北門併兵攻捉門人少退/得出士信亦以左右二百人入城經八日晝夜被攻木)
(石俱盡士信被左右執之以降賊五年正月城陷李去/惑以數十人突圍出歸太宗去惑後授秦州都督李潘)
(買拜檀州刺史李開弼城陷而没贈上柱國以公禮葬/今從之髙祖實録士信死時年二十八舊傳云年二十)
(按士信始從張須陁擊王薄等時年十四若死時年二/十八則在大業四年於時王薄未為盜年二十則在大)
(業十二年是嵗/須陁死今從之)　戊寅汴州總管王要漢攻徐圓朗杞
州拔之獲其將周文舉(將即亮/翻下同)　庚辰延州道行軍總
管段徳操(延州漢上郡膚施之地元魏之末置/東夏州西魏改曰延州隋曰延安郡)擊梁師
都石堡城師都自將救之(將即/亮翻)徳操與戰大破之師都
以十六騎遁去上益其兵使乗勝進攻夏州克其東城
(騎竒寄翻/夏户雅翻)師都以數百人保西城㑹突厥救至(厥九/勿翻)詔
徳操引還(還從/宣翻)　辛巳秦王世民拔洺水(洺彌/并翻)三月世
民與李藝營於洺水之南分兵屯水北黑闥數挑戰(數/所)
(角翻挑/徒了翻)世民堅壁不應别遣竒兵絶其糧道壬辰黑闥
以髙雅賢為左僕射軍中髙㑹李世勣引兵逼其營雅
賢乗醉單騎逐之世勣部將潘毛刺之墜馬(將即亮翻/刺七亦翻)
左右繼至扶歸未至營而卒(卒子/恤翻)甲午諸將復往逼其
營(復扶/又翻)潘毛為王小胡所擒黑闥運糧於冀貝滄瀛諸
州水陸俱進程名振以千餘人邀之沈其舟焚其車(沈/持)
(林/翻)　宋州總管盛彦師帥齊州總管王薄攻須昌(帥讀/曰率)
徴軍糧於潭州刺史李義滿與薄有隙閉倉不與及須
昌降(降户/江翻)彦師收義滿繫齊州獄詔釋之使者未至義
滿憂憤死獄中(使疏/吏翻)薄還過潭州戊戌夜義滿兄子武
意執薄殺之(潭州當作譚州武徳二年李義滿以齊州/之章丘縣來降於平陵置譚州并置平陵)
(縣蓋因春秋譚子/之國以名州也)彦師亦坐死(坐死者朝廷以義滿之/死為彦師罪而殺之)
　上遣使賂突厥頡利可汗且許結昏(使疏吏翻厥九/勿翻可從刋入)
(聲汗/音寒)頡利乃遣漢陽公瓌鄭元璹長孫順徳等還(瓌等/被留)
(事見上巻四年瓌工回/翻璹殊玉翻長知兩翻)庚子復遣使來修好(復扶又翻/好呼到翻)
上亦遣其使者特勒熱寒阿史那徳等還(還從/宣翻)并州總
管劉世讓屯鴈門頡利與髙開道苑君璋合衆攻之月
餘乃退(在考異曰舊世讓傳云時鴻臚卿鄭元璹先使/  蕃可汗令元璹來説之世讓厲聲曰大丈夫)
(乃為夷狄作説客邪經月餘虜乃退及元璹還述世讓/忠貞勇幹髙祖下制褒美之按髙祖稱元璹蘇武弗之)
(過安肻為可汗遊説脱或果爾則元璹唯恐帝知之安/肯稱世讓忠貞説之不下邪據實録世讓傳無此事今)
(不/取)　甲辰以隋交趾太守丘和為交州總管(以交趾郡/為交州宋)
(白曰交州周為越裳重譯之地漢交趾日南二郡界按/交趾之稱今南方夷人其足大指開廣若並足而立其)
(指相交故曰交趾吳黄武中以交趾縣逺分為二州割/合浦以北海東四郡立廣州交趾以南立交州守式又)
(翻/)和遣司馬髙士亷奉表請入朝(朝直/遙翻)詔許之遣其子
師利迎之(義師之向長安丘/師利以兵來附)　秦王世民與劉黑闥相
持六十餘日黑闥潛師襲李世勣營世民引兵掩其後
以救之為黑闥所圍尉遲敬徳帥壯士犯圍而入(尉紆/勿翻)
(帥讀/曰率)世民與畧陽公道宗乗之得出道宗帝之從子也
(從才/用翻)世民度黑闥糧盡必來決戰(度徒/洛翻)乃使人堰洺水
上流(洺彌/并翻)謂守吏曰待我與賊戰乃決之丁未黑闥帥
步騎二萬南度洺水壓唐營而陳(陳讀/曰陣)世民自將精騎
擊其騎兵破之乗勝蹂其步兵(蹂人/九翻)黑闥帥衆殊死戰
(帥讀/曰率)自午至昏戰數合黑闥勢不能支王小胡謂黑闥
曰智力盡矣宜蚤亡去遂與黑闥先遁餘衆不知猶格
戰守吏決堰洺水大至深丈餘(洺彌并翻/深式禁翻)黑闥衆大潰
斬首萬餘級溺死數千人黑闥與范願等二百騎奔突
厥山東悉平(騎竒寄翻厥九勿翻按秦王之討黑闥前/後接戰黑闥之衆皆決死確鬭特秦王大)
(展方畧黑闥智力俱困而敗走耳/秦王之平羣盜黑闥最為堅敵)　髙開道寇易州殺
刺史慕容孝幹　夏四月己未隋鴻臚卿甯長真以寧
越鬱林之地請降於李靖(臚陵如翻/降户江翻)交愛之道始通以
長真為欽州總管(寧越郡欽州漢合浦縣地宋為宋夀/宋廣郡鬱林郡鬱州漢古郡隋置州)
(愛州九真郡漢古郡梁置州劉昫曰交州至京師/七千五百二十三里愛州至京師八千八百里)　以
䕫州總管趙郡王孝恭為荆州總管　徐圓朗聞劉黑
闥敗大懼不知所出河間人劉復禮説圓朗曰有劉世
徹者其才不世出名髙東夏(説輸芮翻/夏户雅翻)且有非常之相
(相息/亮翻)真帝王之器將軍若自立恐終無成若迎世徹而
奉之天下指揮可定圓朗然之使復禮迎世徹於浚儀
(浚儀縣漢晉後魏屬陳留/郡周隋唐為汴州治所)或説圓朗曰將軍為人所惑
欲迎劉世徹而奉之世徹若得志將軍豈有全地乎僕
不敢逺引前古將軍獨不見翟讓之於李宻乎(李宻翟/讓事始)
(一百八十三巻隋大業十二年終一百八十四巻義寧/元年翟萇伯翻  考異曰革命記云盛彦師以世徹有)
(虛名於徐兖恐二人相得為患益深因説圓朗使不納/按實録彦師奔王薄與薄共殺李義滿三月戊戌王薄)
(死丁未黑闥乃敗彦師在圓朗所/時黑闥未敗也今稱或説以闕疑)圓朗復以為然(復扶/又翻)
(下/同)世徹至已有衆數千人頓於城外以待圓朗出迎圓
朗不出使人召之世徹知事變欲亡走恐不免乃入謁
圓朗悉奪其兵以為司馬使徇譙杞二州東人素聞其
名所向皆下圓朗遂殺之秦王世民自河北引兵將擊
圓朗㑹上召之使馳傳入朝乃以兵屬齊王元吉(傳株/戀翻)
(屬之欲/翻付也)庚申世民至長安上迎之於長樂(長樂坂在長/安城東樂音)
(洛/)世民具陳取圓朗形勢上復遣之詣黎陽㑹大軍趨
濟隂(曹州治濟隂縣趨/七喻翻濟子禮翻)　丁卯廢山東行臺(劉黑闥敗/走故也)
　壬申代州總管定襄王李大恩為突厥所殺(厥九/勿翻)先
是大恩奏稱突厥饑饉馬邑可取(先悉/薦翻)詔殿内少監獨
孤晟將兵與大恩共擊苑君璋期以二月㑹馬邑失期
不至大恩不能獨進頓兵新城(新城當在朔州南郡佑/曰魏都平城於馬邑郡)
(北三百餘里置懐朔鎮及遷洛後於郡北三百餘里置/朔州魏初雲州郡在今郡北三百餘里定襄故城北北)
(齊置朔州在故都西南新城一名平城後移於馬邑即/今郡城也馬邑郡治善陽縣亦漢定襄縣地新城即魏)
(之新平城也晟承/正翻將即亮翻)頡利可汗遣數萬騎與劉黑闥共圍
大恩上遣右驍衛大將軍李髙遷救之(騎竒寄翻/驍堅堯翻)未至
大恩糧盡夜遁突厥邀之衆潰而死上惜之獨孤晟坐
減死徙邊　丙子行臺民部尚書史萬寶攻徐圓朗陳
州拔之(宋白曰陳州楚襄王自郢徙此謂之西楚漢以/為淮陽國之地後魏立陳郡天平二年置北揚)
(州隋改陳州治宛/丘春秋陳國都也)　戊寅廣州賊帥鄧文進隋合浦太
守甯宣日南太守李晙並來降(合浦郡越州貞觀改亷/州日南郡徳州貞觀改)
(驩州帥所類翻守/式又翻晙子峻翻)五月庚寅𤓰州土豪王幹斬賀拔行
威以降(𤓰州晉昌郡是年分𤓰州之常樂縣置𤓰州舊/𤓰州為西沙州賀拔行威反事始見一百八十)
(八巻/三年)𤓰州平突厥寇忻州(忻州新興郡義寧元年以樓/煩郡秀容縣置此秀容漢汾)
(陽縣地非後魏/之北秀容也)李髙遷擊破之　六月辛亥劉黑闥引
突厥寇山東詔燕郡王李藝擊之(厥九勿翻/燕因肩翻)　癸丑吐
谷渾寇洮旭疊三州岷州總管李長卿擊破之(後周武/帝逐吐)
(谷渾置疊州於疊川旭州於洮源岷州於臨洮義寧元/年改臨洮於溢樂後周書曰於河州雞鳴防置旭州於)
(宕州渠株川置岷州吐從暾入聲谷/音浴洮土刀翻旭吁玉翻長知兩翻)　乙卯遣淮安王
神通擊徐圓朗　丁卯劉黑闥引突厥寇定州　秋七
月甲申為秦王世民營𢎞義宫(𢎞義宫後改為大安宫/在宫城外西偏為于偽)
(翻/)使居之世民擊徐圓朗下十餘城聲振淮泗杜伏威
懼請入朝(朝直遙/翻下同)世民以淮濟之間畧定(濟子/禮翻)使淮安
王神通行軍總管任瓌李世勣攻圓朗乙酉班師　丁
亥杜伏威入朝延升御榻拜太子太保仍兼行臺尚書
令留長安位在齊王元吉上以寵異之以闞稜為左領
軍將軍(漢建安中魏武為丞相始置中領軍北齊/置領軍府煬帝改為禦衛唐改為領軍衛)李子
通謂樂伯通曰伏威既來江東未定我往收舊兵可以
立大功遂相與亡至藍田闗(雍州藍田縣/有藍田闗)為吏所獲俱
伏誅　劉黑闥至定州其故將曹湛董康買亡命在鮮
虞(鮮虞縣舊曰盧奴開皇初更名以其/地春秋鮮虞子之國也定州治所)復聚兵應之(復/扶)
(又/翻)甲午以淮陽王道𤣥為河北道行軍總管以討之
丙申遷州人鄧士政執刺史李敬昂以反(西魏以房陵/置遷州大業)
(初改曰房州武徳初/復曰遷州房陵郡)　丁酉隋漢陽太守馮盎承李靖
檄帥所部來降(守式又翻帥讀曰/率降户江翻下同)以其地為髙羅春白
崖儋林振八州(髙州髙涼郡羅州石城郡春州陽春郡/白州南昌郡崖州珠崖郡林州桂林郡)
(振州臨振郡羅州今化州白州今鬱林州之博白縣崖/儋振皆在海外振州今吉陽軍地林州後改繡州投荒)
(録髙州髙涼郡土厚而山環遶髙而稍汙故名羅州宋/將檀道濟於陵羅江口築城因置羅州今廢陵羅縣在)
(化州北一百二十里宋白曰州在陵羅二水之間春州/治陽春縣故名白州以博白江名崖州以珠崖名儋州)
(以儋耳名林州以綏懐林邑名振/州以漢臨振古縣而名儋丁甘翻)以盎為髙州總管封
耿國公先是或説盎曰唐始定中原未能及逺公所領
二十州地已廣於趙佗(趙佗見漢紀先悉薦翻/説輸芮翻佗徒何翻)宜自稱
南越王盎曰吾家居此五世矣(馮氏居髙涼事始見一/百六十三巻梁簡文帝)
(大寶/元年)為牧伯者不出吾門富貴極矣常懼不克負荷為
先人羞敢効趙佗自王一方乎(荷下可翻又如/字王於况翻)遂來降
於是嶺南悉平　八月辛亥以洺荆交并幽五州為大
總管府(洺彌并翻/并卑名翻)改葬隋煬帝於揚州雷塘(雷塘漢所/謂雷陂也)
(在今揚州城北平岡上子考異曰實録武徳三年六月/癸巳已有詔葬隋帝及  孫此又云葬煬帝蓋三年李)
(子通猶據江都雖/有是詔不果葬也)　甲戌吐谷渾寇岷州敗總管李長
卿(吐從暾入聲谷音浴/敗補邁翻長知兩翻)詔益州行臺右僕射竇軌渭州
刺史且洛生救之(渭州隴西郡且/姓也音子余翻)　乙卯突厥頡利可
汗寇邊(厥九勿翻可從/刊入聲汗音寒)遣左武衛將軍段徳操雲州總
管李子和將兵拒之子和本姓郭(郭子和武德三年以/榆林郡降榆林之地)
(本屬雲州隋割置勝州榆林郡子/和以榆林降因命之為雲州總管)以討劉黑闥有功賜
姓丙辰頡利十五萬騎入鴈門(頡奚結翻/騎竒寄翻)己未寇并州
别遣兵寇原州庚子命太子出幽州道(幽州當/作豳州)秦王世
民出秦州道以禦之(秦州當作泰州出豳州以禦原州/之寇出泰州以禦并州之寇泰州)
(時治/龍門)李子和趨雲中掩擊可汗(漢雲中古城在榆林郡/東北四十里趨七喻翻)
段徳操趨夏州邀其歸路(夏户/雅翻)辛酉上謂羣臣曰突厥
入寇而復求和(厥九勿翻/復扶又翻)和與戰孰利太常卿鄭元璹
曰戰則怨深不如和利(璹殊/玉翻)中書令封徳彞曰突厥恃
犬羊之衆有輕中國之意若不戰而和示之以弱明年
將復來(復扶/又翻)臣愚以為不如擊之既勝而後與和則恩
威兼著矣上從之己巳并州大總管襄邑王神符破突
厥於汾東汾州刺史蕭顗破突厥(浩州西河郡武徳三/年更名汾州顗魚豈)
(翻/)斬首五千餘級　吐谷渾寇洮州遣武州刺史賀亮
禦之(武都郡西魏置武州唐/後改曰階州洮土刀翻)　丙子突厥冦亷州戊寅
陷大震闗(大震闗在隴州汧源縣當隴山之路程大昌/曰漢武帝至此遇雷大震因以為名按寇亷)
(州者并州之寇陷大/震闗者原州之寇也)上遣鄭元璹詣頡利是時突厥精
騎數十萬自介休至晉州數百里間填溢山谷元璹見
頡利責以負約與相辯詰(詰去/吉翻)頡利頗慙元璹因説頡
利曰唐與突厥風俗不同突厥雖得唐地不能居也今
虜掠所得皆入國人於可汗何有不如還師復修和親
(説輸芮翻/復扶又翻)可無跋涉之勞坐受金幣又皆入可汗府庫
(可從刋入/聲汗音寒)孰與弃昆弟積年之歡而結子孫無窮之怨
乎頡利悦引兵還(還從/宣翻)元璹自義寧以來五使突厥㡬
死者數焉(使疏吏翻㡬居/依翻數所角翻)　九月癸巳交州刺史權士
通(西魏置北秦州於上郡/廢帝三年改曰交州)𢎞州總管宇文歆(慶州𢎞化/縣開皇十)
(八年置𢎞州大業初/州廢蓋唐復置也)靈州總管楊師道擊突厥於三觀
山破之(觀古/玩翻)乙未太子班師丙申宇文歆邀突厥於崇
崗鎮大破之斬首千餘級(歆許/今翻)壬寅定州總管雙士洛
擊突厥於恒山之南(雙姓也姓苑曰黄帝後/封於雙䝉城恒户登翻)丙午領軍
將軍安興貴擊突厥於甘州皆破之(甘州張/掖郡)　劉黑闥
陷瀛州殺刺史馬匡武鹽州人馬君徳以城叛附黑闥
(此鹽州即/東鹽州)髙開道寇蠡州(武徳五年以瀛州之博野清/苑定州之義豐置蠡州因漢)
(蠡吾亭以/名州也)　冬十月己酉詔齊王元吉討劉黑闥於山
東壬子以元吉為領軍大將軍并州大總管癸丑貝州
刺史許善䕶與黑闥弟十善戰於鄃縣(鄃音/輸)善䕶全軍
皆没甲寅右武候將軍桑顯和擊黑闥於晏城破之(隋/開)
(皇十六年分冀州之鹿城置晏城縣/大業初廢入鹿城蓋其縣名猶在)觀州刺史劉㑹以
城叛附黑闥(觀古/喚翻)　契丹寇北平(北平郡平州契/欺訖翻又音喫)　甲
子以秦王世民領左右十二衛大將軍(左右衛左右驍/衛左右武衛左)
(右屯衛左右領軍衛/左右候衛為十二衛)　乙丑行軍總管淮陽壯王道𤣥
與劉黑闥戰於下博(下博縣屬冀州諡考異曰髙祖實/録謚曰忠本傳  曰壯蓋後來改)
(諡/也)軍敗為黑闥所殺時道𤣥將兵三萬與副將史萬寶
不協道𤣥帥輕騎先出犯陳(將即亮翻帥讀曰率騎/竒寄翻陳讀曰陣下同)使
萬寶將大軍繼之萬寶擁兵不進謂所親曰我奉手敕
云淮陽小兒軍事皆委老夫今王輕脱妄進若與之俱
必同敗没不如以王餌賊王敗賊必爭進我堅陳以待
之破之必矣由是道𤣥獨進敗没萬寶勒兵將戰士卒
皆無鬭志軍遂大潰萬寶逃歸道𤣥數從秦王世民征
伐死時年十九(數所/角翻)世民深惜之謂人曰道𤣥常從吾
征伐見吾深入賊陳心慕効之以至於此為之流涕(為/於)
(偽/翻)世民自起兵以來前後數十戰常身先士卒(先悉/薦翻)輕
騎深入雖屢危殆而未嘗為矢刃所傷(史言秦王/有天命)　林
士𢎞遣其弟鄱陽王藥師攻循州刺史楊畧與戰斬之
其將王戎以南昌州降士𢎞懼己巳請降尋復走保安
成山洞袁州人相聚應之(是年以洪州建昌縣置南昌/州吉州安復本吳所置安成)
(縣也唐後改為安福袁州宜春郡/將即亮翻降户江翻復扶又翻)洪州總管若于則遣
兵擊破之㑹士𢎞死其衆遂散(隋大業十三年林士/𢎞起為盜至是死散)
淮陽王道𤣥之敗也山東震駭洺州總管廬江王瑗弃
城西走(洺彌并翻/瑗於眷翻)州縣皆叛附於黑闥旬日間黑闥盡
復故地乙亥進據洺州十一月庚辰滄州刺史程大買
為黑闥所迫棄城走齊王元吉畏黑闥兵彊不敢進上
之起兵晉陽也皆秦王世民之謀(事見一百八十二/巻隋義寧元年)上
謂世民曰若事成則天下皆汝所致當以汝為太子世
民拜且辭及為唐王將佐亦請以世民為世子(將即/亮翻)上
將立之世民固辭而止太子建成性寛簡喜酒色(喜許/記翻)
遊畋(句/斷)齊王元吉多過失皆無寵於上世民功名日盛
上常有意以代建成建成内不自安乃與元吉協謀共
傾世民各引樹黨友上晩年多内寵小王且二十人(尹/徳)
(妃生酆王元亨莫嬪生荆王元景孫嬪生漢王元昌宇/文昭儀生韓王元嘉魯王靈䕫瞿嬪生鄧王元裕楊嬪)
(生江王元祥小楊嬪生舒王元名郭婕妤生徐王元禮/劉婕妤生道王元慶楊美人生虢王鳳張美人生霍王)
(元軌張寶林生鄭王元懿栁寶林生滕王元嬰王才人/生彭王元則魯才人生宻王元曉張氏生周王元方凡)
(十七人且者將/及未及之辭)其母競交結諸長子以自固建成與元
吉曲意事諸妃嬪諂諛賂遺無所不至(遺於/季翻)以求媚於
上或言蒸於張婕妤尹徳妃宫禁深祕莫能明也是時
東宫諸王公妃主之家及後宫親戚横長安中(横户孟/翻下同)
恣為非法有司不敢詰世民居承乾殿(閣本太極宫圖/月華門内有承)
(慶殿無承乾殿按新書承乾殿在西宫又按/王溥㑹要承乾殿在宫中蓋皆指太極官)元吉居武
徳殿後院(武徳殿在東宫西按閣本太極宫圖武徳殿/在䖍化門東入門過内倉廪立政殿萬春殿)
(即東上/閭門)與上臺東宫晝夜通行無復禁限(上臺謂帝居/復扶又翻)
太子二王出入上臺皆乗馬攜弓刀雜物相遇如家人
禮太子令秦齊王教與詔敕並行有司莫知所從唯據
得之先後為定(使唐之政終於如/此亡隋之續耳)世民獨不奉事諸妃
嬪諸妃嬪爭譽建成元吉而短世民(譽音/余)世民平洛陽
上使貴妃等數人詣洛陽選閲隋宫人及收府庫珍物
貴妃等私從世民求寶貨及為親屬求官(唐制皇后而/下有貴妃淑)
(妃徳妃賢妃是為夫人昭儀昭容昭媛脩儀脩容脩媛/充儀充容充媛是為九嬪婕妤美人才人各九合二十)
(七是為世婦寶林御女采女各二十/七合八十一是為御妻為于偽翻)世民曰寶貨皆已
籍奏官當授賢才有功者皆不許由是益怨世民以淮
安王神通有功給田數十頃張婕妤之父因婕妤求之
於上(婕妤音/接予)上手敕賜之神通以教給在先不與婕妤
訴於上曰敕賜妾父田秦王奪之以與神通上遂發怒
責世民曰我手敕不如汝教邪(邪音/耶)它日謂左僕射裴
寂曰此兒久典兵在外為書生所教非復昔日子也尹
徳妃父阿鼠驕横(阿烏/葛翻)秦王府屬杜如晦過其門阿鼠
家童數人曳如晦墜馬敺之折一指(敺烏口翻/折而設翻)曰汝何
人敢過我門而不下馬阿鼠恐世民訴於上先使徳妃
奏云秦王左右陵暴妾家上復怒(復扶/又翻)責世民曰我妃
嬪家猶為汝左右所陵况小民乎世民深自辯析上終
不信世民每侍晏宫中對諸妃嬪思太穆皇后早終(竇/皇)
(后謚太穆帝未即位先崩建成/世民𤣥霸元吉皆其所生也)不得見上有天下或歔
欷流涕上顧之不樂(歔音虚欷音希又許/既翻樂音洛下同)諸妃嬪因宻
共譖世民曰海内幸無事陛下春秋髙唯宜相娛樂而
秦王每獨涕泣正是憎疾妾等陛下萬嵗後妾母子必
不為秦王所容無孑遺矣(言必皆誅翦無有/孑然見遺者也)因相與泣
且曰皇太子仁孝陛下以妾母子屬之(屬之/欲翻)必能保全
上為之愴然(為于/偽翻)由是無易太子意待世民浸疎而建
成元吉日親矣(行考異曰髙祖實録曰建成幼不拘細/  荒色嗜酒好畋獵常與博徒遊故時)
(人稱為任俠髙祖起義於太原建成時在河東本既無/寵又以今上首建大計髙祖不之思也而今上白髙祖)
(遣使召之盤游不即往今上急難情切遽以手書諭之/建成乃與元吉間行赴太原隋人購求之㡬為所獲及)
(義旗建而方至髙祖亦喜其獲免因授以兵又曰建成/帷簿不修有禽獸之行聞於逺邇今上以為恥嘗流涕)
(諌之建成慙而成憾又曰太宗每摠戎律惟以撫接才/賢為務至於參請妃媛素所不行太宗實録曰隠太子)
(始則流宕河曲逸遊是好素無才畧不預經綸於後雖/統左軍非衆所附既陞儲兩坐構猜嫌太宗雖備禮竭)
(誠以希恩睦而妬害之心日以滋甚又巢刺王性本兇/愎志識庸下行同禽獸兼以弃鎮失守罪戾尤多反害)
(太宗之能於是潛苞毁譖同惡相濟膚受日聞雖大名/徽號禮冠羣后而情疎意隔寵異曩時按建成元吉雖)
(為頑愚既為太宗所誅史臣不/無抑揚誣諱之辭今不盡取)太子中允王珪洗馬魏
徴(太子左春坊左庶子為之長掌侍從贊相敷正啟奏/中允為之貳洗馬漢官掌前馬唐為司經局長官掌)
(四庫圖籍繕寫刋緝之事唐六典曰後漢太子官屬有/中允在中庶子下洗馬上其後無聞唐始置太子中允)
(洗悉/薦翻)説太子曰秦王功蓋天下中外歸心殿下但以年
長位居東宫(説輸芮翻長/音知兩翻)無大功以鎮服海内今劉黑
闥散亡之餘衆不滿萬資糧匱乏以大軍臨之勢如拉
朽(拉音盧/合翻)殿下宜自擊之以取功名因結納山東豪傑
庶可自安太子乃請行於上上許之珪頍之兄子也(王/頍)
(僧辯之子死於隋漢王/諒反時頍音丘弭翻)甲申詔太子建成將兵討黑闥
其陜東道大行臺及山東道行軍元帥河南河北諸州
並受建成處分(將即亮翻陜失冉翻帥所/類翻處昌吕翻分扶問翻)得以便宜從
事　乙酉封宗室畧陽公道宗等十八人為郡王道宗
道𤣥從父弟也(從才/用翻)為靈州總管梁師都遣弟洛兒引
突厥數萬圍之道宗乗間出擊大破之(厥九勿翻/間古莧翻)突厥
與師都相結遣其郁射設入居故五原(五原縣屬鹽州/武徳初寄治靈)
(州故地為突厥所居杜佑曰鹽州西魏/五原郡地漢五原縣城在今榆林郡界)道宗逐出之斥
地千餘里(毛晃曰斥/開拓也)上以道宗武幹如魏任城王彰(魏/任)
(城王彰曹操之子擊/烏丸有功任音壬)乃立為任城郡王　丙申上幸宜
州(義寧二年以京兆之華原宜君同/官置宜君郡武徳元年曰宜州)　己亥齊王元吉
遣兵擊劉十善於魏州破之　癸卯上校獵於富平(富/平)
(縣屬雍州漢富平縣治唐靈州迴樂縣界後漢移寧州/彭原縣界晉移懐徳城魏移於懐徳城東北今耀州東)
(南富平縣/即其地)　劉黑闥擁兵而南自相州以北州縣皆附
之(相息/亮翻)唯魏州摠管田留安勒兵拒守黑闥攻之不下
引兵南拔元城復還攻之(元城縣治古郡城在朝城東/北十二里時魏州治貴鄉縣)
(相息亮翻復扶又翻闥考異曰實録十二月甲子黑闥/攻魏州蓋留安破黑  奏到之日也案革命記黑闥攻)
(魏州在十一/月今從之)　十二月庚戌立宗室孝友等八人為郡
王孝友神通之子也　丙辰上校獵於華池(京兆三原/縣武徳四)
(年改池陽六/年改華池)　戊午劉黑闥陷恒州殺刺史王公政(恒/户)
(登翻恒州漢常山郡唐/置恒州因恒山為名)　庚申車駕至長安　癸亥幽
州大摠管李藝復亷定二州　甲子田留安擊劉黑闥
破之獲其莘州刺史孟柱(魏州莘縣隋開皇十六年置/莘州大業二年廢唐復置)
降將卒六千人(降户江翻/將即亮翻)是時山東豪傑多殺長吏以
應黑闥(長知/兩翻)上下相猜人益離怨留安待吏民獨坦然
無疑白事者無問親疎皆聴直入卧内每謂吏民曰吾
與爾曹俱為國禦賊(為于/偽翻)固宜同心協力必欲弃順從
逆者但自斬吾首去吏民皆相戒曰田公推至誠以待
人當共竭死力報之必不可負有苑竹林者本黑闥之
黨潛有異志留安知之不發其事引置左右委以管鑰
竹林感激遂更歸心卒收其用(卒子/恤翻)以功進封道國公
乙丑并州刺史成仁重擊范願破之(并卑/名翻)　劉黑闥攻
魏州未下太子建成齊王元吉大軍至昌樂(劉昫曰晉/置昌樂縣)
(屬陽平郡今縣西古城是也隋廢縣入繁/水武徳元年復置仍築今治所樂音洛)黑闥引兵拒
之再陳皆不戰而罷(陳讀/曰陣)魏徴言於太子曰前破黑闥
其將帥皆懸名處死(言亡命者先書其名處以死罪也/將即亮翻帥所類翻下同處昌吕)
(翻/)妻子係虜故齊王之來雖有詔書赦其黨與之罪皆
莫之信今宜悉解其囚俘慰諭遣之則可坐視離散矣
太子從之黑闥食盡衆多亡或縛其渠帥以降(帥所類/翻降户)
(江/翻)黑闥恐城中兵出與大軍表裏擊之遂夜遁至館陶
永濟橋未成不得度(館陶縣屬魏州在州北隋煬帝鑿/永濟渠所經也宋白曰館陶春秋)
(時晉冠氏邑陶丘在縣西北七/里趙時置館于其側因為縣名)壬申太子齊王以大軍
至黑闥使王小胡背水而陳(背蒲妹翻/陳讀曰陣)自視作橋成即
過橋西衆遂大潰(闥考異曰髙祖實録壬申太子與黑/  戰於魏州城下破之闥抽軍北遁)
(甲戌追闥於毛州賊背永濟渠而陳接戰又破之舊傳/六年二月太子破黑闥于館陶革命記闥遁至館陶二)
(十五日官軍至闥敗走按館陶即毛州也長厯十二月/壬申二十五日甲戌二十七日蓋實録據奏到之日也)
(舊傳尤疎今從革命記太宗實録云黑闥重反髙祖謂/太宗曰前破黑闥欲令盡殺其黨使空山東不用吾言)
(致有今日及隠太子征闥平之將遣唐儉往使男子年/十五已上悉阬之小弱及婦女摠驅入闗以實京邑太)
(宗諫曰臣聞惟徳動天唯恩容衆山東人物之所河北/蠶綿之鄉而天府委輸待以成績今一旦見其反覆盡)
(戮無辜流離寡弱恐以殺不能止亂非行弔伐之道其/事遂寢新書隠太子傳云黑闥敗於洺水太子建成問)
(於洗馬魏徴曰山東其定乎對曰黑闥雖敗殺傷太甚/其魁黨皆縣名處死妻子係虜欲降無繇雖有赦令獲)
(者必戮不大蕩宥恐殘賊嘯結民来可安既而黑闥復/振廬江王瑗弃洺州山東亂命齊王元吉討之有詔降)
(者赦罪衆不信建成至獲俘皆撫遣之百姓欣悦賊懼/夜奔兵追戰黑闥衆猶盛乃縱囚使相告曰禠而甲還)
(鄉里若妻子獲者既已釋矣衆乃散或縛其渠長降遂/禽黑闥按髙祖雖不仁亦不至有欲空山東之理史臣)
(專欲歸美太宗其於髙祖亦/太誣矣今采革命記及新書)捨仗來降大軍度橋追黑
闥度者纔千餘騎橋壞由是黑闥得與數百騎亡去(降/户)
(江翻下同騎/竒寄翻下同)　上以隋末戰士多没於髙麗是嵗賜髙
麗王建武書使悉遣還亦使州縣索髙麗人在中土者
遣歸其國(麗力知翻/索山客翻)建武奉詔遣還中國民前後以萬
數
六年春正月己卯劉黑闥所署饒州刺史諸葛徳威執
黑闥舉城降時太子遣騎將劉𢎞基追黑闥黑闥為官
軍所迫奔走不得休息至饒陽(饒陽縣前漢屬涿郡後/漢屬安平國晉魏屬博)
(陵郡隋屬河間郡唐屬深州/黑闥分置饒州將即亮翻)從者纔百餘人(從才/用翻)餒甚
徳威出迎延黑闥入城黑闥不可徳威涕泣固請黑闥
乃從之至城旁市中憩止(憩去/例翻)徳威饋之食食未畢徳
威勒兵執之送詣太子并其弟十善斬於洺水(洺彌并/翻  考)
(異曰革命記劉黑闥走至深州崔元愻為偽深州摠管/黑闥欲至城中陳列三千餘兵擬納黑闥據城拒守北)
(勾突厥諸葛徳威為車騎領當城之兵有張善䕶者先/任鄉長來就軍中語三五少年曰可捉黑闥以取富貴)
(今若不捉在後終是擾亂山東廢我等作生活諸少年/咸云非諸葛車騎不可善䕶知徳威非得酒食不肯出)
(師乃于家宰一肥猪出酒一石延徳威而語之徳威許/諾黑闥至元愻乃請之入城而不許唯就市中遣鋪設)
(而坐食元愻請以城中兵呈閲言並精鋭必堪拒守黑/闥食而許之元愻乃召兵以呈之徳威以前領軍卒出)
(即就市擒劉黑闥送於洺州皇太子所元愻與數十人/奔突厥斬黑闥於洺州城西臨刑乃嘆云云今從實録)
(亦兼采/革命記)黑闥臨刑歎曰我幸在家鉏菜為髙雅賢輩所
誤至此　壬午巂州人王摩沙舉兵(巂音髓沙讀/曰莎蘇何翻)自稱
元帥改元進通遣驃騎將軍衛彦討之(帥所類翻驃匹/妙翻騎竒寄翻)
(下/同)　庚子以吳王杜伏威為太保(唐制太師太傅太保/謂之三師正一品天)
(子所師法無所統職功/徳崇重者乃使居之)　二月庚戌上幸驪山温湯(驪/山)
(在雍州新豐有湯泉天寶/起華清宫於此驪力知翻)甲寅還宫　平陽昭公主薨
戊午葬公主詔加前後部鼓吹班劒四十人(班列也持/劒成列夾)
(道而行也/吹昌瑞翻)武賁甲卒(武賁虎賁也唐諱虎/字改為武賁音奔)太常奏禮婦
人無鼓吹上曰鼓吹軍樂也公主親執金鼓興義兵以
輔成大業(事見一百八十五/巻隋義寧元年)豈與常婦人比乎　丙寅
徐圓朗窮蹙與數騎弃城走為野人所殺其地悉平
林邑王梵志遣使入貢初隋人破林邑(見一百八十巻/隋大業九年梵)
(扶汎翻使/疏吏翻)分其地為三郡(三郡比景海/隂林邑也)及中原喪亂(喪/息)
(浪/翻)林邑復國至是始入貢　幽州摠管李藝請入朝(朝/直)
(遙/翻)庚午以藝為左翊衛大將軍　廢參旗等十二軍(十/二)
(軍詳見一百八十八/巻二年參疏簪翻)　三月癸未髙開道掠文安魯城
(文安縣前漢屬勃海郡後漢屬河間國晉屬章武/郡隋唐屬瀛州魯城縣開皇十六年置亦屬瀛州)驃騎
將軍平善政邀擊破之(驃匹妙翻/騎竒寄翻)　庚子梁師都將賀
遂索同以所部十二州來降(將即亮翻/降户江翻)　乙巳前洪州
摠管張善安反遣舒州摠管張鎮周等擊之(舒州同安/郡隋為熈)
(州武徳四年改舒州/以古羣舒之國也)　夏四月吐谷渾寇芳州刺史房
當樹奔松州(吐從暾入聲谷音浴西魏逐吐谷渾置同/昌郡及封徳等縣後周以縣立芳州隋大)
(業初廢武徳元年以同昌之常芬縣置芳州省封徳松/州交川枯治嘉誠縣生羌之地後魏時白水羌舒彭遣)
(使朝貢始置甘松縣魏亂而絶後周復招慰之於此置/龍涸防天和六年改置扶州隋改甘松縣為嘉誠縣屬)
(同昌郡武徳初置松/州取甘松嶺為名)　張善安陷孫州(舊唐志武徳五/年分洪州置南)
(昌州摠管府管南昌西吳靖米孫五州南昌州領建昌/龍安永修三縣八年廢南昌州及孫州以南昌州新吳)
(永修龍安入建昌縣以孫州之建昌入豫章縣而以豫/章屬洪州新志武徳五年以洪州南昌縣置孫州以建)
(昌縣置/南昌州)執總管王戎而去　乙丑鄜州道行軍摠管段
徳操擊梁師都至夏州俘其民畜而還(鄜音膚夏户雅/翻還從宣翻又)
(如/字)　丙寅吐谷渾寇洮岷二州(洮土/刀翻)　丁卯南州刺史
龎孝恭南越州民甯道明髙州首領馮暄俱反陷南越
州進攻姜州合州刺史甯純引兵救之(武徳四年以合/浦郡之南昌合)
(浦地置南州六年改白州合浦郡舊置越州隋改合州/武徳四年復曰越州加南字以别㑹稽之越州也舊志)
(桂州摠管府所管有姜州武徳五年以合州之封山縣/置姜州貞觀十年廢入越州雷州海康郡本合州徐聞)
(郡武徳四年置貞觀更州郡/名龎孝恭新書作龎孝泰)　壬申立皇子元軌為蜀
王鳳為豳王元慶為漢王(為考異曰實録以皇子元真/  邵王鶴為豳王新本記封)
(元璹為蜀王按髙祖子無名元真鶴/元璹及封邵王者今從舊傳及唐厯)　癸酉以裴寂為
左僕射蕭瑀為右僕射(瑀音/禹)楊恭仁為吏部尚書兼中
書令封徳彞為中書令　五月庚辰遣岐州刺史柴紹
救岷州(岐州扶/風郡)　庚寅吐谷渾及党項寇河州(吐從暾/入聲谷)
(音浴河州枹罕/郡党底朗翻)刺史盧士良擊破之　丙申梁師都將
辛獠兒引突厥寇林州(將即亮翻下同獠盧皓翻厥九/勿翻舊志慶州華池縣武徳四)
(年置林州/摠管府)　戊戌苑君彰將髙滿政寇代州驃騎將軍
林寶言擊走之(驃匹妙翻/騎竒寄翻)　癸卯髙開道引奚騎寇幽
州長史王詵擊破之(長知兩翻/詵疏臻翻)劉黑闥之叛也突地稽
引兵助唐徙其部落於幽州之昌平城(昌平城在/軍都闗南)髙開
道引突厥寇幽州突地稽將兵邀擊破之　六月戊午
髙滿政以馬邑來降(降户/江翻)先是前并州總管劉世讓除
廣州總管將之官上問以備邊之策(先悉/薦翻)世讓對曰突
厥比數為寇(比毗至翻數/所角翻下同)良以馬邑為之中頓故也(中/頓)
(者謂中道有城有糧可以頓食也/置食之所曰頓唐人多言置頓)請以勇將戍崞城(崞/音)
(郭/)多貯金帛(貯直/吕翻)募有降者厚賞之數出騎兵掠其城
下蹂其禾稼敗其生業不出嵗餘彼無所食必降矣(數/所)
(角翻蹂人九/翻敗補邁翻)上然其計曰非公誰為勇將即命世讓戍
崞城馬邑病之是時馬邑人多不願屬突厥上復遣人
招諭苑君璋髙滿政説苑君璋盡殺突厥戍兵降唐(復/扶)
(又翻説輸芮/翻厥九勿翻)君璋不從滿政因衆心所欲夜襲君璋君
璋覺之亡奔突厥滿政殺君璋之子及突厥戍兵二百
人而降　壬戌梁師都以突厥寇匡州(武徳分綏州延/福縣地置北吉)
(州羅州/匡州)　丁卯苑君璋與突厥吐屯設寇馬邑髙滿政
與戰破之以滿政為朔州總管封榮國公(朔州馬/邑郡)　𤓰
州總管賀若懷廣按部至沙州(隋以敦煌郡置𤓰州武/徳五年改沙州分沙州)
(之常樂縣為𤓰州晉昌郡宋白曰𤓰/州西至沙州二百八十里若人者翻)值州人張䕶李通
反懷廣以數百人保子城涼州總管楊恭仁遣兵救之
為䕶等所敗(敗補/邁翻)　癸酉柴紹與吐谷渾戰(紹救岷州/遂與吐谷)
(渾戰吐從暾/入聲谷音浴)為其所圍虜乗髙射之(射而/亦翻)矢下如雨紹
遣人彈胡琵琶二女子對舞虜怪之駐弓矢相與聚觀
紹察其無備潛遣精騎出虜陳後擊之虜衆大潰(騎竒/寄翻)
(陳讀/曰陣)　秋七月丙子苑君璋以突厥寇馬邑右武候大
將軍李髙遷及髙滿政禦之戰於臘河谷破之　張䕶
李通殺賀拔懷廣(今考異曰實録上云張䕶此云髙䕶/  從上余按賀拔意亦當從上作賀)
(若/)立汝州别駕竇伏明為主(汝當/作)進逼𤓰州長史趙孝
倫擊却之(長知/兩翻)髙開道掠赤岸鎮及靈壽九門行唐三
縣而去(九域志定州唐縣有赤岸鎮三/縣皆屬恒州時以靈夀屬并州)　丁丑崗州刺
史馮士翽據新㑹反(隋以新㑹郡置岡州以地有金岡/故名大業初廢武徳四年復以廣)
(州新㑹義寜二縣/置岡州翽呼㑹翻)廣州刺史劉感討降之使復其位(降/户)
(江/翻)　辛巳髙開道所部𢎞陽統漢二鎮來降　癸未突
厥寇原州(原州漢髙平縣地後魏立原州/取髙平曰原以名州厥九勿翻)乙酉寇朔州
李髙遷為虜所敗行軍總管尉遲敬徳將兵救之己亥
遣太子將兵屯北邊(備原州之寇敗補邁翻/尉紆勿翻將即亮翻)秦王世民
屯并州(備朔州/之寇)以備突厥八月丙辰突厥寇真州(舊志/武徳)
(二年置綏州總管府管雲銀真等十/一州真州蓋置於銀州真鄉縣也)又寇馬邑　壬子
淮南道行臺僕射輔公祏反(據考異曰舊傳云沈法興/  毗陵公祏擊破之按法)
(興武徳三年已為李/子通所滅舊傳誤也)初杜伏威與公祏相友善公祏年
長(長知/兩翻)伏威兄事之軍中謂之伯父畏敬與伏威等伏
威浸忌之乃署其養子闞稜為左將軍王雄誕為右將
軍潛奪其兵權公祏知之怏怏不平(怏於/兩翻)與其故人左
遊仙陽為學道辟穀以自晦及伏威入朝(入朝見上年/朝直遙翻)
留公祏守丹陽(此南朝之/舊丹陽郡)令雄誕典兵為之副隂謂雄
誕曰吾至長安茍不失職勿令公祏為變伏威既行左
遊仙説公祏謀反(説輸/芮翻)而雄誕握兵公祏不得發乃詐
稱得伏威書疑雄誕有貳心雄誕聞之不悦稱疾不視
事公祏因奪其兵使其黨西門君儀諭以反計雄誕始
寤而悔之曰今天下方平吳王又在京師(杜伏威/封吳王)大唐
兵威所向無敵奈何無故自求族滅乎雄誕有死而已
不敢聞命今從公為逆不過延百日之命耳大丈夫安
能愛斯須之死而自陷於不義乎公祏知不可屈縊殺
之(縊於賜翻/又於計翻)雄誕善撫士卒得其死力又約束嚴整每
破城邑秋毫無犯死之日江南軍中及民間皆為之流
涕(為于/偽翻)公祏又詐稱伏威不得還江南貽書令其起兵
大修鎧仗(鎧可/亥翻)運糧儲尋稱帝於丹陽國號宋修陳故
宫室而居之署置百官以左遊仙為兵部尚書東南道
大使越州總管(使疏吏/翻下同)與張善安連兵以善安為西南
道大行臺　己未突厥寇原州(厥九/勿翻)　乙丑詔襄州道
行臺僕射趙郡王孝恭以舟師趣江州(江州南朝之尋/陽郡隋改為九)
(江郡趣七喻翻又逡須翻九考異曰實録八月乙丑已/云遣孝恭率兵趣江州至  月戊子又云蓋因徐紹宗)
(等侵邊而/言之也)嶺南道大使李靖以交廣泉桂之衆趣宣州
(宣州宣/城郡)懷州總管黄君漢出譙亳齊州總管李世勣出
淮泗(自泗水/入淮也)以討輔公祏孝恭將發與諸將宴集命取
水忽變為血在坐者皆失色(坐徂/卧翻)孝恭舉止自若曰此
乃公祏授首之徴也飲而盡之衆皆悦服　丙寅吐谷
渾内附(吐從暾入/聲谷音浴)　辛未突厥陷原州之善和鎮癸酉
又寇渭州(渭州隴/西郡)　髙開道以奚侵幽州州兵擊却之
　九月太子班師(自豳州/道班師)　戊子輔公祏遣其將徐紹
宗寇海州陳政通寇夀陽(祏音石將即亮翻/夀陽夀州治所)　邛州獠
反(邛州臨邛郡武徳元年析雅/州置邛渠容翻獠盧皓翻)遣沛公鄭元璹討之(璹/殊)
(玉/翻)　庚寅突厥寇幽州(厥九/勿翻)　壬辰詔以秦王世民為
江州道行軍元帥(欲使之討輔公/祏也帥所類翻)　乙未竇伏明以沙
州降(降户江翻年考異曰實録云伏明斬賀拔威以城/來降按五  五月實録𤓰州人王幹殺賀拔威以)
(降則威死久矣此誤也按上文作賀若/懐廣死而立竇伏明為沙州主當考)　髙昌王麴伯
雅卒(卒子/恤翻)子文泰立　丙申渝州人張大智反(渝州巴/郡漢江)
(州縣/地)刺史薛敬仁弃城走　壬寅髙開道引突厥二萬
騎寇幽州(騎竒/寄翻)　突厥惡𢎞農公劉世讓為己患(惡烏/路翻)
遣其臣曹般陁來言世讓與可汗通謀欲為亂(般補末/翻可從)
(刋入聲/汗音寒)上信之冬十月丙午殺世讓籍其家(聽言之道/必以其事)
(觀之突厥用間髙祖遽信之/而殺干城之將不明甚矣)　秦王世民猶在并州己
未詔世民引兵還(太子與秦王分道備突厥太子/先已班師故亦詔秦王引還)　上
幸華隂(華户/化翻)　張大智侵涪州(涪州涪陵郡武徳元年/以渝州之涪陵鎮置涪)
(音/浮)刺史田世康等討之大智以衆降　初上遣右武候
大將軍李髙遷助朔州摠管髙滿政守馬邑(宋白曰朔/州春秋北)
(狄之地曹魏立為馬邑縣西晉米其地為猗盧所據都/代郡此後魏為畿内之地亦曽為懐朔鎮孝文遷洛之)
(後於定襄故城置朔州髙齊又於新平/郡置朔州天保八年乃移於馬邑城)苑君璋引突厥
萬餘騎至城下滿政擊破之頡利可汗怒大發兵攻馬
邑髙遷懼帥所部二千人斬闗宵遁虜邀之失亡者半
頡利自帥衆攻城(帥讀/曰率)滿政出兵禦之或一日戰十餘
合上命行軍摠管劉世讓救之至松子嶺不敢進(松子/嶺地)
(闕/)還保崞城㑹頡利遣使求婚(使疏/吏翻)上曰釋馬邑之圍
乃可議婚頡利欲解兵義成公主固請攻之頡利以髙
開道善為攻具召開道與之攻馬邑甚急頡利誘滿政
使降滿政罵之糧且盡救兵未至滿政欲潰圍走朔州
右虞候杜士逺(隋文帝於東宫置左右虞候府掌斥候/是後州鎮各置虞候以為衙前之職以)
(備候不/虞名官)以虜兵盛恐不免壬戌殺滿政降於突厥(按通/鑑據)
(新唐書髙祖本紀自丙午至壬戌排日書之但十七日/間先書殺劉世讓後復書命世讓救馬邑及退保事蓋)
(通鑑序突厥陷馬邑事書/之不詳排日之近逺也)苑君璋復殺城中豪傑與滿
政同謀者三十餘人上以滿政子𤣥積為上柱國襲爵
丁卯突厥復請和親(復扶又/翻下同)以馬邑歸唐上以將軍秦
武通為朔州摠管　突厥數為邊患(數所/角翻)并州大摠管
府長史竇靜表請於太原置屯田以省餽運議者以為
煩擾不許靜切論不已敕徴靜入朝(長知兩翻/朝直遙翻)使與裴
寂蕭瑀封徳彞相論難於上前(瑀音禹難/乃旦翻)寂等不能屈
乃從靜議嵗收穀數千斛上善之命檢校并州大總管
靜抗之子也(竇抗榮/定之子)十一月辛巳秦王世民復請増置
屯田於并州之境從之　黄州摠管周法明將兵擊輔
公祏(黄州漢邾縣地蕭齊置齊/安郡隋置黄州祏音石)張善安據夏口拒之(將/即)
(亮翻夏/户雅翻)法明屯荆口鎮(蓋當荆江之口置/鎮其地在漢陽界)壬午法明登
戰艦飲酒(艦户/黯翻)善安遣刺客數人詐乗魚艓而至(艓達/協翻)
(丁度曰/舟名)見者不以為虞遂殺法明而去　甲申舒州摠
管張鎮周等擊輔公祏將陳當世於猷州之黄沙大破
之(武徳三年以宣州之涇縣/置南徐州尋改曰猷州)　丁亥上校獵於華隂(華/户)
(化/翻)己丑迎勞秦王世民於忠武頓(秦王自并州/還勞力到翻)　十二
月癸卯安撫使李大亮誘張善安執之(使疏吏翻/誘音酉)大亮
擊善安於洪州與善安隔水而陳(陳讀/曰陣)遙相與語大亮
諭以禍福善安曰善安初無反心正為將士所誤欲降
又恐不免(將即/亮翻)大亮曰張摠管有降心則與我一家耳
因單騎度水入其陳與善安執手共語示無猜間(降下/江翻)
(間古/莧翻)善安大悦遂許之降既而善安將數十騎詣大亮
營大亮止其騎於門外引善安入與語久之善安辭去
大亮命武士執之從騎皆走(從才/用翻)善安營中聞之大怒
悉衆而來將攻大亮大亮使人諭之曰吾不留摠管摠
管赤心歸國謂我曰若還營恐將士或有異同為其所
制故自留不去耳卿輩何怒於我其黨復大罵曰張摠
管賣我以自媚於人遂皆潰去大亮追擊多所虜獲送
善安於長安善安自稱不與輔公祏交通(祏音/石)上赦其
罪善遇之及公祏敗得所與往還書乃殺之　甲寅車
駕至長安　己巳突厥寇定州州兵擊走之　庚申白
簡白狗羌並遣使入貢(白簡恐當作白蘭隋書附國有/白蘭白狗等種風俗畧同党項)
(或役屬於吐谷渾或附附國新書白蘭羌吐蕃謂之丁/零左屬党項右與多彌接勝兵萬人勇戰鬭善作兵器)
(武徳六年使者入朝明年以其地為維恭二州/白狗羌與東㑹州接勝兵纔千人使疏吏翻)
七年春正月依周齊舊制每州置大中正一人(州置大/中正周)
(齊又因魏/晉之制)掌知州内人物品量望第以本州門望髙者
領之無品秩　壬午趙郡王孝恭擊輔公祏别將於樅
陽破之(樅陽縣漢屬廬江郡梁置樅陽郡隋廢郡改為/同安縣屬廬州祏音石將即亮翻樅七容翻)
　庚寅鄒州人鄧同頴殺刺史李士衡反(唐初以齊州/之鄒平長山)
(置鄒/州)　丙申以白狗等羌地置維恭二州(維州維川郡/以白狗羌降)
(户姜維故城置其地乃漢蜀郡徼外冉駹之地蜀將姜/維馬忠討汶山羌於此故壘在焉恭州即西恭州後改)
(曰笮州又戎州都督府所領羈縻州有曲州本隋之恭/州隋亂廢武徳元年開南中復置八年改曲州故朱提)
(郡地非此也劉昫曰維州即古西戎地也其地南界江/陽岷山連嶺而西不知其極北望隴山積雪如玉東望)
(成都若在井底地接石紐山夏禹生於石紐是也其城/在岷山之孤峯三面臨江距成都四百里許杜佑曰維)
(州在當州北/二百六十里)二月輔公祏遣兵圍猷州刺史左難當嬰
城自守(宋白曰宣州涇縣唐武徳二年/置南徐州於此其年改為猷州)安撫使李大亮
引兵擊公祏破之(使疏吏/翻下同)趙郡王孝恭攻公祏鵲頭鎮
拔之(新志宣州南陵/縣有鵲頭鎮)　丁未髙麗王建武遣使來請班
厯遣使冊建武為遼東郡王髙麗王以百濟王扶餘璋
為帶方郡王新羅王金真平為樂浪郡王(麗力知翻樂/浪音洛郎)
　始州獠反(始州普安郡後改/劔州獠魯皓翻)遣行臺僕射竇軌討之
　己酉詔諸州有明一經以上未仕者咸以名聞州縣
及鄉皆置學　壬子行軍副總管權文誕破輔公祏之
黨於猷州拔其枚洄等四鎮　丁巳上幸國子監釋奠
詔諸王公子弟各就學　戊午改大總管為大都督府
　己未髙開道將張金樹殺開道來降(將即亮翻降/户江翻下同)開
道見天下皆定欲降自以數反覆不敢(髙開道既降而/復叛自知有反)
(覆之罪數/所角翻)且恃突厥之衆遂無降意其將卒皆山東人
思鄉里咸有離心開道選勇敢士數百謂之假子常直
閤内使金樹領之故劉黑闥將張君立亡在開道所與
金樹宻謀取開道金樹遣其黨數人入閤内與假子遊
戲向夕潛斷其弓弦(斷丁/管翻)藏刀槊於牀下合瞑抱之趨
出(人睡則目合而瞑槊/色角翻瞑莫定翻)金樹帥其黨大譟攻開道閤(帥/讀)
(曰率譟/蘇到翻)假子將禦之弓弦皆絶刀槊已失爭出降君立
亦舉火於外與相應内外惶擾開道知不免乃擐甲持
兵坐堂上與妻妾奏樂酣飲(擐音宦酣/户甘翻)衆憚其勇不敢
逼天且明開道縊(縊於賜翻/又於計翻)妻妾及諸子乃自殺金樹
陳兵悉收假子斬之并殺君立死者五百餘人遣使來
降詔以其地置媯州(以媯水名州/媯俱為翻)壬戌以金樹為北燕
州都督(媯州媯川郡治懐戎縣北齊置北燕州本治懐/戎唐既以懐戎之地置媯州又以北燕州都督)
(之名寵金樹/也燕因肩翻)　戊辰洋集二州獠反陷隆州晉城(洋州/洋川)
(郡治西鄉縣西鄉漢成固縣蜀立西鄉後魏於此置洋/州以水為名洋音祥集州符陽郡武徳元年析梁州之)
(難江巴州之符陽長池白石置隆州巴西郡漢閬中地/劉昫曰西魏置隆州於閬中隋為巴西郡唐復為隆州)
(宋白曰取其連岡地勢髙隆為名後魏典畧云此州古/有隆城堅險因置隆州晉城縣亦閬中地梁置木蘭郡)
(西魏廢郡改西充國/曰晉城獠魯皓翻)　是月太保吳王杜伏威薨輔公
祏之反也詐稱伏威之命以紿其衆(紿蕩/亥翻)及公祏平趙
郡王孝恭不知其詐以狀聞詔追除伏威名籍没其妻
子及太宗即位知其寃赦之復其官爵　三月初定令
以太尉司徒司空為三公次尚書門下中書祕書殿中
内侍為六省次御史臺次太常至太府為九寺(太常光/禄衛尉)
(宗正太僕大理鴻臚/司農太府凡九寺)次將作監次國子學次天策上將
府(將即/亮翻)次左右衞至左右領衞為十四衞(十二衞及左/右監門衞為)
(十四/衞)東宫置三師三少詹事及兩坊三寺十率府(兩坊/門下)
(坊典書坊三寺家令寺率更寺僕寺十率府左右衞率/左右宗衞率左右虞候率左右監門率左右内率少詩)
(沼翻率/讀如字)王公置府佐國官公主置邑司並為京職事官
(王府有傳諮議參軍友文學東西閤祭酒長史司馬掾/屬主簿史記室録事參軍録事功倉户兵騎法士等七)
(曹參軍參軍事行參軍典籖王國有國令大農尉丞録/事典衞舍人學官長食官長廏牧長典府長公主邑司)
(有令丞主簿謁者舍人家吏掌/主家財出入田園徴封之事)州縣鎮戍為外職事官
自開府儀同三司至將仕郎二十八階為文散官(開府/儀同)
(三司從一品特進正二品光禄大夫從二品金紫光禄/大夫正三品銀青光禄大夫從三品正議大夫正四品)
(太中大夫從四品上中大夫從四品下中散大夫正五/品上朝議大夫正五品下朝請大夫從五品上朝散大)
(夫從五品下朝議郎正六品上承議郎正六品下奉議/郎從六品上通直郎從六品下朝議郎正七品上宣徳)
(郎正七品下朝散郎從七品上宣義郎從七品下給事/郎正八品上徴事郎正八品下承奉郎從八品上承務)
(郎從八品下儒林郎正九品上登仕郎正九品下文/林郎從九品上將仕郎從九品下散悉亶翻下同)驃
騎大將軍至陪戎副尉三十一階為武散官(驃騎大將/軍從一品)
(輔國大將軍正二品鎮軍大將軍從二品冠軍大將軍/懷化大將軍正三品上懷化將軍正三品下雲麾將軍)
(歸徳大將軍從三品上歸徳將軍從三品下忠武將軍/正四品上壯武將軍懷化中郎將正四品下宣威將軍)
(從四品上明威將軍歸徳中郎將從四品下定逺將軍/正五品上寧逺將軍懷化郎將正五品下游騎將軍從)
(五品上游擊將軍歸徳郎將從五品下昭武校尉正六/品上昭武副尉懷化司階正六品下振威校尉從六品)
(上振威副尉歸徳司階從六品下致果校尉正七品上/致果副尉懷化中候正七品下翊麾校尉從七品上翊)
(麾副尉徳歸中候從七品下宣節校尉正八品上宣節/副尉懷化司戈正八品下禦侮校尉從八品上禦侮副)
(尉歸徳司戈從八品下仁勇校尉正九品上仁勇副尉/懐化執㦸長上九品下陪戎校尉從九品上陪戎副尉)
(歸徳執㦸長上從九品下/驃匹妙翻騎竒寄翻下同)上柱國至武騎尉十二等為
勲官(勲級十有二轉為上柱國視正二品十有一轉為/柱國視從二品十轉為上䕶軍視正三品九轉為)
(䕶軍視從三品八轉為上輕車都尉視正四品七轉為/輕車都尉視從四品六轉為上騎都尉視正五品五轉)
(為騎都尉視從五品四轉為驍騎校視正六品三轉為/飛騎尉視從六品二轉為雲騎尉視正七品一轉為武)
(騎尉視/從七品)　丙戌趙郡王孝恭破輔公祏於蕪湖拔梁山
等三鎮(蕪湖時在宣州當塗縣界梁山在和/州厯陽縣南七十里臨江祏音石)辛卯安撫
使任瓌拔揚子城廣陵城主龍龕降(揚子城在揚州江/都縣界揚州治江)
(都古廣陵城也姓苑龍姓古龍伯氏/之後任音壬瓌古回翻龕口含翻)　丁酉突厥寇原
州　戊戌趙郡王孝恭克丹陽先是輔公祏遣其將馮
慧亮陳當世將舟師三萬屯博望山(天門山在宣州當/塗縣西南三十里)
(又名蛾眉山夾江對峙東曰博望西曰梁山先悉薦翻/將即亮翻下同  考異曰舊趙郡王孝恭傳作陳當時)
(舊李靖傳云屯當塗/今皆從髙祖實録)陳正通徐紹宗將步騎三萬屯青
林山(水經注即水出廬江郡之東陵鄉禹貢所謂過九/江至於東陵者也西南流水積為湖湖西有青林)
(山又今當塗縣/東南有青山)仍於梁山連鐵鏁以斷江路(斷丁/管翻)築却
月城延袤十餘里(袤音/茂)又結壘江西以拒官軍孝恭與
李靖帥舟師次舒州李世勣帥步卒一萬度淮拔夀陽
次硤石(帥讀/曰率)慧亮等堅壁不戰孝恭遣竒兵絶其糧道
慧亮等軍乏食夜遣兵薄孝恭營孝恭堅卧不動孝恭
集諸將議軍事皆曰慧亮等擁彊兵據水陸之險攻之
不可猝拔不如直指丹陽掩其巢穴丹陽既潰慧亮等
自降矣(降户/江翻)孝恭將從其議李靖曰公祏精兵雖在此
水陸二軍然所自將亦不為少今博望諸柵尚不能拔
公祏保據石頭豈易取哉(易以/豉翻)進攻丹陽旬月不下慧
亮躡吾後腹背受敵此危道也(李靖此議與長孫無忌/安市之議畧同然李靖)
(决勝而太宗無功及安市班師靖咎其/不能用道宗之策此用兵之所以難也)慧亮正通皆百
戰餘賊其心非不欲戰正以公祏立計使之持重欲以
老我師耳我今攻其城以挑之(挑徒/了翻)一舉可破也孝恭
然之使羸兵先攻賊營而勒精兵結陳以待之(羸倫為/翻陳讀)
(曰/陣)攻壘者不勝而走賊出兵追之行數里遇大軍與戰
大破之(此左傳楚五大夫破吳/師以滅舒鳩之故智也)闞稜免胄謂賊衆曰汝
曹不識我邪(邪音/耶)何敢來與我戰賊多稜故部曲皆無
鬭志或有拜者由是遂敗孝恭靖乗勝逐北轉戰百餘
里博山青林兩戍皆潰慧亮正通等遁歸殺傷及溺死
者萬餘人(溺奴/狄翻)李靖兵先至丹楊公祏大懼擁兵數萬
弃城東走欲就左遊仙於㑹稽李世勣追之公祏至句
容(句容縣漢屬丹陽郡時屬/蔣州在建康城東九十里)從兵能屬者纔五百人(從/才)
(用翻屬/之欲翻)夜宿常州其將吳騷等謀執之公祏覺之弃妻
子獨將腹心數十人斬闗走至武康(吳分烏程餘抗立/永安縣晉改為永)
(康又改為武康屬湖州/在州西南一百七里)為野人所攻西門君儀戰死執
公祏送丹陽梟首(梟堅/堯翻)分捕餘黨悉誅之江南皆平己
亥以孝恭為東南道行臺右僕射李靖為兵部尚書頃
之廢行臺以孝恭為揚州大都督靖為府長史上深美
靖功曰靖蕭輔之膏肓也(謂蕭銑輔公祏皆為/靖所殺也肓呼光翻)闞稜功
多頗自矜伐公祏誣稜與己通謀㑹趙郡王孝恭籍没
賊黨田宅(籍没者舉籍賊黨所/有田宅没而入官)稜及杜伏威王雄誕田
宅在賊境者孝恭并籍没之稜自訴理忤孝恭(忤五/故翻)孝
恭怒以謀反誅之　夏四月庚子朔赦天下是日頒新
律令比開皇舊制増新格五十三條　初定均田租庸
調法(調徒/釣翻)丁中之民給田一頃篤疾減什之六寡妻妾
減七皆以什之二為世業八為口分(分扶/問翻)每丁嵗入租
粟二石調隨土地所宜綾絹絁布嵗役二旬不役則收
其傭日三尺(新志凡授田丁嵗輸粟二斛謂之租丁隨/鄉所出嵗輸絹二匹綾絁二丈布加五之)
(一綿三兩麻三斤非蠶郷則輸銀十四兩謂之調用人/之力嵗二十日閏加三日不役收其庸日三尺絁式支)
(翻繒/似布)有事而加役者旬有五日免其調三旬租調俱免
水旱蟲霜為災什損四以上免租損六以上免調損七
已上課役俱免凡民貲業分九等(上中下各/有三等也)百户為里
五里為鄉四家為鄰四鄰為保(為考異曰唐厯云四家/  鄰五家為保按通典)
(四鄰為保/唐厯誤也)在城邑者為坊田野者為村食禄之家無得
與民爭利工商雜類無預士伍男女始生為黄四嵗為
小十六為中二十為丁六十為老嵗造計帳三年造户
籍　丁未党項寇松州　庚申通事舎人李鳳起擊萬
州反獠平之(後魏分朐䏰置魚泉縣後周改為萬川隋/改為南浦屬信州武徳元年分置萬州南)
(浦郡獠魯/皓翻下同)　五月辛未突厥寇朔州　甲戌羌與吐谷
渾同寇松州(吐從暾入/聲谷音浴)遣益州行臺左僕射竇軌自翼
州道扶州刺史蔣善合自芳州道擊之(西魏逐吐谷渾/置鄧州隋開皇)
(七年改曰扶州同昌郡武徳元年分㑹州之左封翼斜/置翼州臨翼郡唐制上州刺史從三品中正四品上下)
(正四/品下)　丙戌作仁智宫於宜君(宜君縣置於古祋祤城/隋屬京兆郡時屬宜州)
　丁亥竇軌破反獠於方山俘二萬餘口
　
　
　
　
　
　
　資治通鑑巻一百九十
