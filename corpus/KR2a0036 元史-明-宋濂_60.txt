
　元史卷五十九
　　明翰林學士亞中大夫知制誥兼修國史宋濓等修
　志第十一
　　地理二
遼陽等處行中書省為路七府一屬州十二屬縣十徒
存其名而無城邑者不在此數(本省計站一/百二十處)
　遼陽路(上/)唐以前為髙句騼及渤海大氏所有梁貞
　明中安巴堅以遼陽故城為東平郡後唐升為南京
　石晉改為東京金置遼陽府領遼陽鶴野二縣後復
　改為東京宜風澄復葢瀋貴徳州廣寧府來逺軍並
　屬焉元初廢貴徳澄復州來逺軍以廣寧府博索府
　懿州葢州作四路直𨽻省至元六年置東京總管府
　降廣寧為散府𨽻之十五年割廣寧仍自行路事直
　𨽻省十七年又以博索府懿州葢州來屬二十四年
　始立行省二十五年改東京為遼陽路後廢博索府
　為巡檢司户三千七百八口三萬三千二百三十一
　(壬子年/抄籍數)領縣一州二
　　　　縣一
　　遼陽(下倚郭至元六年以/鶴野縣警巡院入焉)
　　　　州二
　　葢州(下/)初為葢州路至元六年併為東京支郡併
　　熊岳陽池二縣入建安縣八年又併建安縣入本
　　州
　　懿州(下/)初為懿州路至元六年為東京支郡所領
　　豪州及同昌靈山二縣省入順安縣入本州
　廣寧府路(下/)金為廣寧府元封布爾古特為廣寧王
　舊立廣寧行帥府事後以地逺遷治臨潢立總管府
　至元六年以户口單寡降為東京路總管府屬郡十
　五年復分為路行總管府事(有醫巫閭山為北鎮在/府城西北二十里至順)
　(錢糧戸數四千/五百九十五)領縣二閭陽(下初立千户所至元十/五年以户口繁夥復立)
　(行千戸所後/復為閭陽縣)望平(至元六年省鍾秀縣入焉十五/年為望平軍民千户所今復為)
　　(縣/)肇州(按哈喇巴圖爾傳至元三十年世祖謂哈/喇巴圖爾曰昔納延故地曰阿巴拉者産)
　　(魚吾今立城而以元蘇爾葛哈努森竒爾濟蘇三/部人居之名其城曰肇州汝往為宣慰使既至定)
　　(市里安民居得魚九尾皆千斤來獻又成宗紀元/貞元年立肇州屯田萬戸府以遼陽行省左丞阿)
　　(薩爾領其事而元一統志與經世大典皆不載此/州不知其所屬所領之詳今以廣寧為納延分地)
　　(故附注於廣寧府之下/納延布爾古特之孫也)
　山北遼東道肅政廉訪司
　大寧路(上/)本奚部唐初其地屬營州貞觀中奚酋克
　都内附乃置饒樂郡遼為中京大定府金因之元初
　為北京路總管府領興中府及義瑞興髙錦利惠川
　建和十州中統三年割興州及松山縣屬上都路至
　元五年併和州入利州為永和鄉七年興中府降為
　州仍𨽻北京改北京為大寧二十五年改為武平路
　後復為大寧戸四萬六千六口四十四萬八千一百
　九十三(壬子/年數)領司一縣七州九
　　錄事司(初置警巡院至元/二年改置録事司)
　　　　縣七
　　大定(下中統二年/省長興入焉)龍山(下初屬大定府至元四/年屬利州後復來屬)富
　　庶(下至元三年省入/興中州後復置)和衆(下/)金源(下/)惠和(下/)武平
　　(下/)
　　　　州九
　　義州(下/)
　　興中州(下/)元初因舊為興中府後省至元七年又
　　降府為州
　　瑞州(下至元二十三年巴延奏准以索多哈達等/拘收戸計種田立屯於瑞州之西撥瀕海荒)
　　(閒地及時開耕設打捕屯田總管/府仍以索多哈達等為屯田官)
　　髙州(下/)　　錦州(下/)　　利州(下/)
　　惠州(下/)　　川州(下/)　　建州(下/)
　東寜路本髙句驪平壌城亦曰長安城漢滅朝鮮置
　樂浪𤣥莬郡此樂浪地也晉義熙後其王髙璉始居
　平壤城唐征髙麗㧞平壤其國東徙在鴨緑水之東
　南千餘里非平壤之舊至王建以平壤為西京元至
　元六年李延齡崔垣𤣥元烈等以府州縣鎮六十城
　來歸八年改西京為東寧府十三年升東寧路總管
　府設録事司割静州義州麟州威逺鎮𨽻博索府本
　路領司一餘城堙廢不設司存今姑存舊名
　　録事司　土山縣　中和縣　鐵化鎮
　　都䕶府自唐之季地入髙麗置府州縣鎮六十餘
　　城此為都䕶府雖仍唐舊名而無都䕶府之實至
　　元六年李延齡等以其地來歸後城治廢毁僅存
　　其名屬東寧路
　　定逺府　郭州　撫州　黄州(領安岳三和龍岡/咸從江西五縣長)
　　(命一/鎮)　　靈州　慈州　嘉州　順州　殷州
　　宿州　徳州(領江東永清通海順化四/縣寧逺柔逺安戎三鎮)　昌州
　　鐵州(領定戎/一鎮)　泰州　价州　朔州　宣州(領寧/朔蓆)
　　(島二/鎮)　成州(領樹徳/一鎮)　熙州　孟州(領三登一縣/椒島椵島寧)
　　(徳三/鎮)　延州(領陽巖/一鎮)　雲州
　瀋陽路本挹婁故地渤海大氏建定理府都督瀋定
　二州此為瀋州地契丹為興遼軍金為昭徳軍又更
　顯徳軍後皆燬於兵火至元初平遼東髙麗國麟州神
　騎都領洪福源率西京都䕶龜州四十餘城來降各
　立鎮守司設官以撫其民後髙麗復叛洪福源引衆
　來歸授髙麗軍民萬戸徙降民散居遼陽瀋州初創
　城郭置司存僑治遼陽故城中統二年改為安撫髙
　麗軍民總管府及髙麗舉國内附四年又以質子淳
　為安撫髙麗軍民總管分領二千餘户理瀋州元貞
　二年併兩司為瀋州等路安撫髙麗軍民總管府仍
　治遼陽故城轄總管五千户二十四百户二十五(至/順)
　(錢糧户數五千/一百八十三)
　開元路古肅慎之地隋唐曰黒水靺鞨唐初渠長阿
　固郎始來朝後乃臣服以其地為燕州置黒水府其
　後渤海盛靺鞨皆役屬之又其後渤海浸弱為契丹
　所攻黒水復擅其地東瀕海南界髙麗西北與契丹
　接壤即金鼻祖之部落也初號女真後避遼興宗諱
　改曰女直太祖阿古達既滅遼即上京設都海陵遷
　都於燕改為㑹寧府金末其将布希萬努據遼東元
　初癸巳嵗出師伐之生禽萬努師至開元率賔東土
　悉平開元之名始見於此乙未嵗立開元南京二萬
　戸府治黄龍府至元四年更遼東路總管府二十三
　年改為開元路領咸平府後割咸平為散府俱𨽻遼
　東道宣慰司(至順錢糧户數四/千三百六十七)
　咸平府古朝鮮地箕子所封漢屬樂浪郡後髙麗侵
　有其地唐滅髙麗置安東都䕶以統之繼為渤海大
　氏所據遼平渤海以其地多險隘建城以居流民號
　咸州安東軍領縣曰咸平金升咸平府領平郭安東
　新興慶雲清安歸仁六縣兵亂皆廢元初因之𨽻開
　元路後復割出𨽻遼東宣慰司
　海蘭府碩達勒達等路土地曠闊人民散居元初設
　軍民萬户府五撫鎮北邊一曰屯距上都四十里一
　曰呼爾哈距上都四千二百里大都三千八百里(有/呼)
　(爾哈江并混同江又/有海蘭河流入于海)一曰烏圖哩一曰托果琳一曰
　布古江各有司存分領混同江南北之地其居民皆
　碩達勒達女直奚人各仍舊俗無市井城郭逐水草
　為居以射獵為業故設官牧民隨俗而治有海蘭府
　碩達勒達等各以相統攝焉(有俊禽曰海東青由海/外飛来至尼魯罕土人)
　(羅之以為土貢至順錢/糧户數二萬九百六)
河南江北等處行中書省為路十二府七州一屬州三
十四屬縣一百八十二(本省陸站一百六/處水站九十處)
　河南江北道肅政廉訪司
　汴梁路(上/)唐置汴州總管府石晉為開封府宋為東
　京建都於此金改南京宣宗南遷都焉金亡歸附舊
　領歸徳府延許裕唐陳亳鄧汝潁徐邳嵩宿申鄭鈞
　睢蔡息盧氏行襄樊二十州至元八年令歸徳自為
　一府割亳徐邳宿四州𨽻之升申州為南陽府割裕
　唐汝鄧嵩盧氏行襄樊𨽻之九年廢延州以所領延
　津陽武二縣屬南京路統蔡息鄭鈞許陳睢潁八州
　開封祥符倚郭而屬邑十有五舊有警巡院十四年
　改録事司二十五年改南京路為汴梁路二十八年
　以瀕河而南大江以北其地衝要又新入版圖置省
　南京以控治之三十年升蔡州為汝寧府屬行省割
　息潁二州以𨽻焉本路戸三萬一十八口一十八萬
　四千三百六十七(壬子/年數)領司一縣十七州五州領二
　十二縣
　　録事司
　　　　縣十七
　　開封(下/)祥符(下與開封/俱倚郭)中牟(下/)原武(下舊以縣𨽻/延州元初𨽻)
　　(開封府後復為延州縣如/舊至元九年州廢復來屬)鄢陵(中/)滎澤(下舊𨽻鄭/州至元二)
　　(來/屬)封丘(中金大定中河水湮沒遷治于新城元初/新城又為河水所壤乃復因故城之  遺)
　　(址稍加完葺/而遷治焉)扶溝(下/)陽武(下舊𨽻延州至元/九年州廢來屬)杞縣
　　(中元初河決城之北面為水所圮遂為大河之道/乃於故城北二里河水北岸築新城置縣戀又修)
　　(故城號南杞縣葢黄河至此分為三其大河流於/二城之間其一流於新城之北郭睢河中其一在)
　　(故城之南東流/俗稱三叉口)延津(下舊為延州𨽻河南路至/元九年州廢以縣來屬)蘭
　　陽(下/)通許(下/)尉氏(下/)太康(下/)洧川(下/)陳留
　　　　州五
　　鄭州(下/)唐初為鄭州又改滎陽郡宋為奉寧軍金
　　仍為鄭州元初領管城滎陽汜水河隂原武新鄭
　　密滎澤八縣及司候司後割新鄭密屬鈞州滎澤
　　原武𨽻開封府併司候司入管城領四縣管城(下/倚)
　　(郭/)滎陽(下/)汜水(下/)河隂(下/)
　　許州(下/)唐初為許州後改潁川郡又仍為許州宋
　　升潁昌府金改武昌軍元初復為許州領五縣長
　　社(下/)長葛(下/)郾城(下/)襄城(下/)臨潁(下/)
　　陳州(下/)唐初為陳州後改淮陽郡又仍為陳州宋
　　升淮寧府金復為陳州元初因之舊領宛丘南頓
　　項城商水西華清水六縣至元二年南頓項城清
　　水皆廢後復置南頓項城領五縣宛丘　西華
　　商水(至元二年省南頓/項城入焉後復置)南頓　項城
　　鈞州(下/)唐宋皆不置郡偽齊置潁順軍金改潁順
　　州又改鈞州元至元二年又割鄭州密縣來屬三
　　縣陽翟(下/)新鄭(下/)密縣(下/)
　　睢州(下/)唐屬曹州宋改拱州又升保慶軍金改睢
　　州元因之領四縣襄邑(下倚/郭)考城(下/)儀封(下/)柘城
　　(下/)
　河南府路唐初為洛州後改河南府又改東京宋為
　西京金為中京金昌府元初為河南府府治即周之
　王城舊領洛陽宜陽永寧登封鞏偃師孟津新安黽
　池九縣後割黽池𨽻陜州户九千五百二口六萬五
　千七百五十一(壬子/年數)領司一縣八州一州領四縣
　　錄事司
　　　　縣八
　　洛陽　宜陽(下/)永寧(下/)登封(下中嶽嵩/山在焉)鞏縣(下/)孟
　　津(下/)新安　偃師(下/)
　　　　州一
　　陜州(下/)唐初為陜州又改陜府又改陜郡宋為保
　　義軍元仍為陜州領四縣陜縣(下/)靈寳(下至元三/年省入陜)
　　(縣八年廢虢州為虢畧𨽻陜州併虢畧治/靈寶以虢畧為巡檢司併朱陽縣入焉)閿鄉(下/至)
　　(元二年省湖/城縣入焉)黽池(下金升為韶州置黽池司候司/元至元三年省司候司八年省)
　　(韶州復為縣𨽻河南/府路後割以來屬)
　南陽府唐初為宛州而縣名南陽後州廢以縣屬鄧
　州厯五代至宋皆為縣金升為申州元至元八年升
　為南陽府以唐鄧裕嵩汝五州𨽻焉二十五年改屬
　汴梁路後直𨽻行省户六百九十二口四千八百九
　十三(壬子/年數)領縣二州五州領十一縣
　　　　縣二
　　南陽(下倚/郭)鎮平(下/)
　　　　州五
　　鄧州(下/)唐初為鄧州後改南陽郡又仍為鄧州宋
　　屬京西南路金屬南京開封府舊領穰縣南陽内
　　鄉淅川順陽五縣元初以淅川順陽省入内鄉舊
　　設錄事司至元二年併入穰縣領三縣　穰縣(下/倚)
　　(郭/)内鄉(下至元二年/以順陽來屬)新野(下/)
　　唐州(下/)唐初為顯州後改唐州宋屬京西南路金
　　改裕州元初復為唐州至元三年以民力不及廢
　　湖陽比陽桐栢三縣領一縣泌陽(倚/郭)
　　嵩州(下/)唐為陸渾伊闕二縣宋升順州金改嵩州
　　領伊陽福昌二縣元初以福昌𨽻河南至元三年
　　省伊陽入州領一縣盧氏(下至元二年𨽻南京路/八年屬南陽府十一年)
　　　(來/屬)
　　汝州(下/)唐初為伊州又改汝州宋屬京西北路元
　　至元三年廢郟城寳豐二縣入梁縣後復置郟縣
　　領三縣梁縣(下/)魯山(下/)郟縣(下/)
　　裕州(下/)唐初置北澧州又改魯州後廢為縣屬唐
　　州金升為裕州舊領方城舞陽葉縣元初即葉縣
　　行隨州事就置昆陽縣為屬邑至元三年罷州併
　　昆陽舞陽二縣入葉縣後復置舞陽領三縣方城
　　(下倚/郭)葉縣(下/)舞陽(下/)
　汝寧府唐蔡州上蔡西平確山遂平平輿為屬邑至
　元七年省遂平平輿入汝陽𨽻汴梁路三十年河南
　江北行省平章巴延言蔡州去汴梁地逺凡事稽誤
　宜升散府遂升汝寧府直𨽻行省以息潁信陽光四
　州𨽻焉復置遂平縣(抄籍户口闕至順錢/糧戸數七千七十五)領縣五州
　四州領十縣
　　　　縣五
　　汝陽(下元初廢後置蔡/州治此仍復置縣)上蔡(下/)西平(下/)確山(下/)遂
　　平(下元初省入/汝陽後復置)
　　　　州四
　　潁州(下/)唐初為信州後改汝隂郡又改潁州宋升
　　順昌府金復為潁州舊領汝隂泰和沈丘潁上四
　　縣元至元二年省四縣及錄事司入州後復領三
　　縣太和(下/)沈丘(下/)潁上(下/)
　　息州(下/)唐初為息州後為新息縣𨽻蔡州五代至
　　宋皆因之金復置息州舊領新息新蔡真陽褒信
　　四縣元中統三年以李璮叛廢州四年復置至元
　　三年以四縣併入州後復領二縣
　　　新蔡(下/)真陽(下/)
　　光州(下/)唐初為光州後改弋陽郡又復為光州宋
　　升光山軍元至元十二年歸附屬蘄黄宣慰司二
　　十二年同蘄黄等州直𨽻行省三十年𨽻汝寧府
　　領三縣定城　固始(下宋末兵亂徙治無常/至元十一年復舊治)
　　　光山(下兵亂地荒至元/十二年復立舊治)
　　信陽州(下/)唐初為申州又改義陽郡宋改信陽軍
　　端平間兵亂地荒凡四十餘年元至元十四年改
　　立信陽府領羅山信陽二縣十五年改為信陽州
　　二十年以羅山縣當驛置要衝徙州治此而移縣
　　治於西南號曰羅山新縣今州治即舊縣户三千
　　四百一十四口三萬三千七百五十一(至元七/年數)領
　　二縣羅山(倚郭/)信陽
　歸徳府唐宋州又為睢陽郡後唐為歸徳軍宋升南
　京金為歸徳府金亡宋復取之舊領宋城寧陵下邑
　虞城穀熟碭山六縣元初與亳之酇縣同時歸附置
　京東行省未幾罷歲壬子又立司府州縣官以綏定
　新居之民中統二年審民户多寡定官吏員數至元
　二年以虞城碭山二縣在枯黄河北割屬濟寧府又
　併穀熟入睢陽酇縣入永州降永州為永城縣與寧
　陵下邑𨽻本府八年以宿亳徐邳並𨽻焉壤地平坦
　數有河患府為散郡設知府治中府判各一員直𨽻
　行省(抄籍户數闕至順錢糧户/數二萬三千三百一十七)領縣四州四州領八
　縣
　　　　縣四
　睢陽(下倚郭唐曰宋城亦曰睢陽金/曰睢陽宋曰宋城元仍曰睢陽)永城(下/)下邑
　　(下/)寧陵(下/)
　　　　州四
　　徐州(下/)唐初為徐州又改彭城郡又升武寧軍宋
　　因之金屬山東西路金亡宋復之元初歸附後凡
　　州縣視民多少設官吏至元二年例降為下州舊
　　領彭城蕭永固三縣及錄事司至是永固併入蕭
　　縣彭城并録事司併入州領一縣蕭縣(下至元二/年併入徐)
　　　(州十二/年復立)
　　宿州(中/)唐置宋升保静軍金置防禦使金亡宋復
　　之元初𨽻歸徳府領臨渙蘄靈壁苻離四縣并司
　　候司至元二年以四縣一司并入州四年以靈壁
　　入泗州十七年復來屬領一縣靈壁(下/)
　　邳州(下/)唐初為邳州後廢屬泗州又屬徐州宋置
　　淮陽軍金復為邳州金亡宋暫有之元初以民少
　　併三縣入州至元八年以州屬歸徳府十二年復
　　置睢寧宿遷兩縣屬淮安十五年還來屬領三縣
　　下邳(下州/治所)宿遷(下/)睢寧(下/)
　　亳州(下/)唐初為亳州後改譙郡又仍為亳州宋升
　　集慶軍金復為亳州金亡宋復之元初領縣六譙
　　酇鹿邑城父衛真榖熟後以民户少併城父入譙
　　衛真入鹿邑榖熟入睢陽酇入永城其睢陽永城
　　去𨽻歸徳後復置城父領三縣譙縣(下/)鹿邑(下此/邑數)
　　　(有水患厯代/民不寧居)城父(下/)
　襄陽路唐初為襄州後改襄陽郡宋為襄陽府元至
　元十年兵破樊城襄陽守臣吕文焕降罷宋京西安
　撫司立河南等路行中書省更襄陽府為散府未幾
　罷省十一年改襄陽府為總管府又立荆湖等路行
　樞密院十二年立荆湖行中書省後復罷本府領四
　縣一司十九年割均房二州光化棗陽二縣來屬(抄/籍)
　(户口數開至順錢/糧户數五千九十)領司一縣六州二州領四縣
　　錄事司
　　　　縣六
　　襄陽(下倚/郭)南漳(下/)宜城(下/)穀城(下/)光化(至元十三/年南伐明)
　　(年設官置縣屬南/陽十九年來屬)棗陽(至元十四年屬南/陽十九年來屬)
　　　　州
　　均州(下/)唐初為均州又為武當郡宋為武當軍元
　　至元十二年江陵歸附割𨽻湖北道宣慰司十九
　　年還屬襄陽領二縣武當(下兵亂遷治無常/至元十四年復置)鄖縣
　　　(下兵後僑治無常/至元十四年復置)
　　房州(下/)唐初為遷州後為房州又改房陵郡宋置
　　保康軍徳祐中知州黄思賢納土命千户鎮守仍
　　令思賢領州事至元十九年𨽻襄陽路領二縣房
　　陵(下/)竹山(下/)
　蘄州路唐初為蘄州後改為蘄春郡又仍為蘄州宋
　為防禦州至元十二年立淮西宣撫司十四年改總
　管府設録事司户三萬九千一百九十口二十四萬
　九千三百二十一(自此以後至徳安府皆/用至元二十七年數)領司一縣
　五
　　錄事司
　　　　縣五
　　蘄春(中倚/郭)蘄水(中/)廣濟(中宋嘉熙兵亂徙治大/江中洲歸附後復舊治)黄
　　梅(中嘉熙兵亂僑/治中洲後復舊)羅田(下兵亂縣廢/歸附後始立)
　黄州路(下/)唐初為黄州後改齊安郡又仍為黄州宋
　為團練軍州元至元十二年歸附十四年立總管府
　十八年又為黄蘄州宣慰司治所二十三年罷宣慰
　司直𨽻行省户一萬四千八百七十八口三萬六千
　八百七十九領司一縣三
　　録事司
　　　　縣三
　　黄岡(中州/治所)黄陂(下兵亂僑治鄭州青/山磯歸附還舊治)麻城(下兵亂/徙治什)
　　(子山歸附/還舊治)
　淮西江北道肅政廉訪司
　廬州路(上/)唐改廬江郡又仍為廬州宋為淮西路元
　至元十三年設淮西總管府明年於本路立總管府
　𨽻淮西道二十八年以六安軍為縣來屬後升六安
　縣為州户三萬一千七百四十六口二十二萬九千
　四百五十七領司一縣三州三州領八縣
　　録事司
　　　　縣三
　　合肥(上倚/郭)梁縣(中/)舒城(中/)
　　　　州三
　　和州(中/)唐改歴陽郡後仍為和州宋𨽻淮南西道
　　元至元十三年置鎮守萬户府明年改立安撫司
　　又明年升和州路二十八年降為州𨽻廬州路舊
　　設録事司後入州自治領三縣歴陽(上倚/郭)含山(中/)
　　　烏江(中/)
　　無為州(中/)唐初𨽻光州宋始以城口鎮置無為軍
　　思與天下安於無事取無為而治之意以名之元
　　至元十四年升為路二十八年降為州罷鎮巢州
　　為縣以屬焉領三縣無為(上倚/郭)廬江(中/)巢縣(下/)
　　六安州(下/)唐以霍山縣置霍州後州廢仍為縣梁
　　改灊山縣宋改六安軍元至元十二年歸附二十
　　八年降為縣𨽻廬州路後升為州領二縣六安(中/)
　　　英山(中/)
　安豐路(下/)唐初為壽州後改壽春郡宋為壽春府又
　以安豐縣為安豐軍繼遷安豐軍於壽春府元至元
　十四年改安豐路總管府十五年定為散府領壽春
　安豐霍丘三縣二十八年復升為路以臨濠府為濠
　州與下蔡蒙城俱來屬户一萬七千九百九十二口
　九萬七千六百一十一領司一縣五州一州領三縣
　　録事司
　　　　縣五
　　壽春(中倚/郭)安豐(下至元二十一年江淮行省言安/豐之芍陂可溉田萬頃若立屯開)
　　(耕實為便益從之於安豐縣立萬/户府屯戸一萬四千八百有奇)霍丘(下/)下蔡(下/)
　　(至元十三年𨽻壽春府廿/八年罷府與蒙城皆來屬)䝉城(下/)
　　　　州一
　　濠州(下/)唐初為濠州後改鍾離郡又仍為濠州阻
　　淮帶山與壽陽俱為淮南之險郡名初從豪後加
　　水為濠南唐置定逺軍宋為團練州初𨽻淮南路
　　後𨽻淮南西路元至元十三年歸附設濠州安撫
　　司十五年定為臨濠府二十八年復為濠州革懐
　　逺為下縣來屬領三縣鍾離(下倚/郭)定逺(下/)懐逺(下/宋)
　　　(為懐逺軍領荆山一縣至元二十八/年以軍為縣𨽻濠州省荆山入焉)
　安慶路(下/)唐初為東安州又改舒州又改同安郡又
　復為舒州宋為安慶府元至元十三年立安撫司十
　四年改安慶路總管府屬蘄黄宣慰司二十三年罷
　宣慰司直𨽻行省户三萬五千一百六口二十一萬
　九千四百九十領司一縣六
　　録事司
　　　　縣六
　　懐寧(中/)宿松(中/)望江(下/)太湖(中/)桐城(中/)灊山(至治/三年)
　　(初/立)
　淮東道宣慰使司
　江北淮東道肅政廉訪司
　揚州路(上/)唐初改南兖州又改䢴州又改廣陵郡又
　復為揚州宋為淮東路元至元十三年初建大都督
　府置江淮等處行中書省十四年改為揚州路總管
　府十五年置淮東道宣慰司本路屬焉十九年省宣
　慰司以本路總管府直𨽻行省二十一年行省移杭
　州復立淮東道宣慰司止統本路屬淮安二郡而本
　路領髙郵府及真滁通泰崇明五州二十二年行省
　復遷宣慰司遂廢所屬如故後改立河南江北等處
　行中書省移治汴梁路復立淮東道宣慰司割出髙
　郵府為散府直𨽻宣慰司户二十四萬九千四百六
　十六口一百四十七萬一千一百九十四領司一縣
　二州五州領九縣
　　錄事司
　　　　縣二
　　江都(上倚/郭)泰興(上/)
　　　　州五
　　真州(中/)五代以前地屬揚州宋以迎鑾鎮置建安
　　軍又升為真州元至元十三年初立真州安撫司
　　十四年改真州路總管府二十一年復為州𨽻揚
　　州路領二縣揚子(上倚郭至元二十/年省録事司入焉)六合(下/)
　　滁州(下/)唐初析揚州地置又改永陽郡又復為滁
　　州元至元十五年改滁州路總管府二十年仍為
　　州𨽻揚州路領三縣清流(中至元十四年/省錄事司入焉)來安(下/)
　　　全椒(中/)
　　泰州(上/)唐更海陵縣曰吴陵置吴州尋廢南唐升
　　泰州元至元十四年立泰州路總管府二十一年
　　改為州𨽻揚州路領二縣海陵(上倚/郭)如臯(上/)
　　通州(中/)唐屬揚州南唐於海陵東境置静海鎮周
　　平淮南改為通州宋改静海郡元至元十五年改
　　通州路總管府二十一年復為州𨽻揚州路領二
　　縣静海(上倚/郭)海門(中/)
　　崇明州(下/)本通州海濵之沙洲宋建炎間有昇州
　　句容縣姚劉姓者因避兵於沙上其後稍有人居
　　焉遂稱姚劉沙嘉定間置鹽場屬淮東制司元至
　　元十四年升為崇明州
　淮安路(上/)唐楚州又改臨淮郡又仍為楚州宋為淮
　安州元至元十三年行淮東安撫司十四年改立總
　管府領山陽鹽城淮安淮隂新城清河桃園七縣設
　録事司二十年升為淮安府路併淮安新城淮隂三
　縣入山陽兼領臨淮府海寧泗安東四郡其盱眙天
　長臨淮虹五河贛榆朐山沭陽各歸所𨽻二十七年
　革臨淮府以盱眙天長𨽻泗州户九萬一千二十二
　口五十四萬七千三百七十七領司一縣四州三州
　領八縣(至元二十三年扵本路之白水塘/黄家疃等䖏立洪澤屯田萬户府)
　　録事司
　　　　縣四
　　山陽(上至元十二年安東州歸附以本縣馬羅軍/寨作山陽縣十三年淮安路歸附仍存淮安)
　　(縣二十年省淮/安新城入焉)鹽城(上/)桃園(下/)清河(下本泗州之/清河口宋立)
　　(清河軍至元/十五年為縣)
　　　　州三
　　海寧州(下/)唐海州宋𨽻淮東路元至元十五年升
　　為海州路總管府復改為海寧府未幾降為州𨽻
　　淮安路初設録事司二十年與東海縣併入朐山
　　領三縣朐山(中/)沭陽(下/)贛榆(下/)
　　泗州(下/)唐改臨淮郡後復為泗州宋𨽻淮東路元
　　至元十三年降為下州舊領臨淮淮平虹靈壁睢
　　寧五縣十六年割睢寧屬邳州十七年割靈壁入
　　宿州以五河縣來屬二十一年併淮平入臨淮二
　　十七年廢臨淮府以盱眙天長二縣𨽻焉領五縣
　　臨淮(下/)虹縣(下/)五河(下元𨽻臨淮府/十七年來屬)盱眙(上宋昭/信軍至)
　　　(元十三年行招信軍安撫司事領盱眙天長招/信五河四縣明年升昭信路總管府十五年改)
　　　(為臨淮府十七年以五河縣在淮之北改屬泗/州二十年併招信入盱眙二十七年廢臨淮府)
　　　(為盱/眙縣)天長(中/)
　　安東州(下/)
　髙郵府唐為縣宋升為軍元至元十四年升為髙郵
　路總管府領録事司及髙郵興化二縣二十年廢安
　宜府為寶應縣來屬又併録事司改髙郵路為府屬
　揚州路今𨽻宣慰司(抄籍户口數闕至順錢/糧户數五萬九十有八)領縣三
　髙郵(上/)興化(中/)寳應(上舊為寶應軍至元十六年為/安宜府二十年廢府為縣來屬)
　　(本/府)
　荆湖北道宣慰司
　山南江北道肅政廉訪司
　中興路(上/)唐荆州復為江陵府宋為荆南府元至元
　十三年改上路總管府設錄事司天厯二年以文宗
　潛藩改為中興路户一十七萬六百八十二口五十
　九萬九千二百二十四領司一縣七
　　録事司
　　　　縣七
　　江陵(上/)公安(中/)石首(中/)松滋(中/)枝江(下/)潛江(中/)監
　　利(中宋末兵亂民散/收附後始復舊)
　峽州路(下/)唐改夷陵郡又為峽州宋𨽻荆湖北路後
　徙治江南元至元十三年歸附十七年升為峽州路
　户三萬七千二百九十一口九萬三千九百四十七
　領縣四夷陵(中宋末隨州遷治不常/歸附後復歸江北舊治)宜都(下/)長陽(下/)
　　逺安(下/)
　安陸府唐郢州又改富水郡又為郢州宋𨽻京西路
　元至元十三年歸附十五年升為安陸府户一萬四
　千六百六十五口三萬三千五百五十四領縣二長
　壽(中/)京山(中兵亂移治漢濵至/元十二年還舊治)
　沔陽府唐復州又改竟陵郡又為復州宋端平間移
　州治于沔陽鎮至元十二年歸附改為復州路十五
　年升為沔陽府户一萬七千七百六十六口三萬九
　百五十五領縣二玉沙(中倚/郭)景陵(中兵亂徙治無常/歸附後還舊治)
　荆門州(下/)唐為縣宋升為軍端平間移治當陽縣元
　至元十三年歸附十四年升為府十五年遷府治于
　古城降為州户二萬九千四百七十一口一十六萬
　五千四百三十五領縣二長林(上/)當陽(中/)
　徳安府唐安州又改安陸郡又仍為安州宋為徳安
　府咸淳間徙治漢陽元至元十三年還舊治𨽻湖北
　道宣慰司十八年罷宣慰司直𨽻鄂州行省為散府
　後割以來屬户一萬九百二十三口三萬六千二百
　一十八領縣四州一州領二縣
　　　　縣四
　　安陸(下/)孝感(下/)應城(中/)雲夢(下/)
　　　　州一
　　隨州(下/)唐初為隨州又改漢東郡又復為隨州宋
　　為崇信軍又為棗陽軍後因兵亂遷徙無常元至
　　元十二年歸附十三年即黄仙洞為州治户一萬
　　五千九百六十六口五萬二千六十四領二縣隨
　　縣(下/)應山(下/)
　
　
　
　
　元史巻五十九
元史巻五十九考證
陳州宋升淮寧府　原文作懐徳府按宋史志淮寧府
　淮陽郡鎮安軍本陳州政和三年改輔為上宣和元
　年升府金志陳州本宋淮寧府淮陽軍均無懐徳之
　名自係史誤今據改
鈞州金改潁順州　原文脱潁字按順州在管州南唐
　貞觀閒哭厥僑置又按遼志順州隋開皇中始置葢
　古范陽地本志東寧路之順州是也自唐季地入髙
　麗至元六年李延齡始以歸元故金無順州之名金
　志鈞州舊陽翟縣偽齊為潁順軍大定二十二年升
　為州是未改鈞州已前當稱潁順今據増
房州宋置保康軍　原文訛保寧據宋志及寰宇記改
