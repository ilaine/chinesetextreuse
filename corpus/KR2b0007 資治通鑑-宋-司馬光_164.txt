
　資治通鑑卷一百六十三　宋　司馬光　撰
　　　　　　　　　　　　　　胡三省　音註
　梁紀十九(上章敦/牂一年)
　　太宗簡文皇帝上(諱綱字世讚小字六通武帝第/三子昭明太子母弟也謚法平)
　　　(易不訾曰簡學/勤好問曰文)
大寳元年春正月辛亥朔大赦改元　陳霸先發始興
至大庾嶺(大庾嶺在今南安軍大庾縣西南二十里吳/錄南野縣有大庾山自嶺嶠九嶝二里至嶺)
(下平行十/里至平亭)蔡路養將二萬人軍於南野以拒之(南野縣/漢屬豫)
(章郡晋屬南康郡劉昫曰唐韶州始興縣漢南野縣地/宋白曰䖍州之南康大庾嶺南雄州之始興皆漢南野)
(縣地輿地志今䖍州龍南/縣漢南野縣地將即亮翻)路養妻姪蘭陵蕭摩訶年十
三單騎出戰無敢當者杜僧明馬被傷(騎竒寄翻/被皮義翻)陳霸
先救之授以所乗馬僧明上馬復戰(上時掌翻/復扶又翻)衆軍因
而乗之路養大敗脱身走霸先進軍南康(清考異曰太/  紀在二月)
(今從陳/帝紀)湘東王繹承制授霸先明威將軍交州刺史
戊辰東魏進太原公高洋位丞相都督中外諸軍錄尚
書事大行臺齊郡王　庚午邵陵王綸至江夏郢州刺
史南康王恪郊迎(南康當作南平參考前後/及梁書可見夏戶雅翻)以州讓之
綸不受乃推綸爲假黄鉞都督中外諸軍事承制置百
官(恪考異曰太清紀云三月倫逼奪/  州徙恪於郡廨今從梁書典略)　魏楊忠圍安陸栁
仲禮馳歸救之(去年仲禮將/兵趣襄陽)諸將恐仲禮至則安陸難
下請急攻之(將即亮/翻下同)忠曰攻守勢殊未可猝㧞若引日
勞師表裏受敵非計也南人多習水軍不閑野戰仲禮
師在近路吾出其不意以竒兵襲之彼怠我奮一舉可
克克仲禮則安陸不攻自㧞諸城可傳檄定也乃選騎
二千衘枚夜進敗仲禮於漴頭(敗補邁翻杜佑曰漴音/崇水所衝曰漴  考異)
(曰太清紀作潼頭在去/年十二月今從典略)獲仲禮及其弟子禮盡俘其衆
馬岫以安陸别將王叔孫以竟陵皆降於忠(降户/江翻)於是
漢東之地盡入於魏國廣陵人來嶷(嶷魚/力翻)説前廣陵太
守祖皓曰董紹先輕而無謀(輕率/正翻)人情不附襲而殺之
此壯士之任也今欲紏帥義勇奉戴府君(帥讀曰/率下同)若其
克㨗可立桓文之勲必天未悔禍猶足爲梁室忠臣皓
曰此僕所願也乃相與紏合勇士得百餘人癸酉襲廣
陵斬南兖州刺史董紹先據城馳檄遠近推前太子舍
人蕭勔爲刺史(勔彌/兖翻)仍結東魏爲援皓暅之子(祖暅見/一百四)
(十七卷武帝天監十二年諸本作/暅之之子者衍一之字暅古鄧翻)勔勃之兄也乙亥景
遣郭元建帥衆奄至皓嬰城固守　二月魏楊忠乘勝
至石頭(五代志竟陵郡長壽/縣後周置石頭郡)欲進逼江陵湘東王繹遣
舍人庾恪説忠曰詧來伐叔(説式芮翻來伐/事見上卷上年)而魏助之
何以使天下歸心忠遂停湕北(湕水之北也/湕紀偃翻)繹遣舎人
王孝祀等送子方略爲質以求和魏人許之繹與忠盟
曰魏以石城爲封梁以安陸爲界請同附庸并送質子
貿遷有無(質音致貿易也遷徙也徙/有之無以相貿易貿音茂)永敦隣睦忠乃還
(還從宣翻/又如字)　宕昌王梁彌定(宕徒/浪翻)爲其宗人獠甘所襲
彌定奔魏獠甘自立羌酋傍乞鐵忽據渠株川(獠魯皓/翻酋慈)
(秋/翻)與渭川民鄭五醜合諸羌以叛魏丞相㤗使大將軍
宇文貴凉州刺史史寧討之擒斬鐵忽五醜寧别擊獠
甘破之獠甘將百騎奔生羌鞏亷玉(生羌逺在塞外不/羈屬於魏者騎竒)
(寄/翻)寧復納彌定於宕昌置岷州於渠株川(五代志臨洮/郡臨洮縣西)
(魏置溢樂縣并置/岷州復扶又翻)進擊鞏亷玉斬獠甘虜亷玉送長安
　矦景遣任約于慶等帥衆二萬攻諸藩(諸藩謂梁之/宗室分任藩)
(維者任音壬/帥讀曰率)　邵陵王綸欲救河東王譽而兵糧不足
乃致書於湘東王繹曰天時地利不及人和(用孟子/之言)况
於手足肱支豈可相害今社稷危恥創巨痛深(禮記三/年問曰)
(創巨者其疾乆痛甚者其愈遲三年者稱情而立文所/以爲至痛極也斬衰苴杖居倚廬食粥寢苫枕塊所以)
(爲至痛飾/也創音瘡)唯應剖心嘗膽泣血枕戈(越王句踐卧薪嘗膽/求以報吴晋劉琨枕)
(戈待旦志梟逆虜枕之任翻子執親䘮泣血三年孔穎/達曰説文哭哀聲也泣無聲出淚也則無聲謂之泣矣)
(連言血者以淚出於目猶血出於體故以淚比血禮記/曰子羔執親之䘮泣血三年注曰無聲而血出是也)
其餘小忿或宜容貰(貰貸/也)若外難未除家禍仍構料今
訪古(難乃旦翻/料音聊)未或不亡夫征戰之理唯求克勝至於
骨肉之戰愈勝愈酷捷則非功敗則有䘮(䘮息/浪翻)勞兵損
義虧失多矣矦景之軍所以未窺江外者(荆州治江陵/在江北故曰)
(江/外)良爲藩屏盤固宗鎮彊密(爲于偽翻/屏必郢翻)弟若陷洞庭(湘/州)
(之地襟帶洞庭故/謂湘州爲洞庭)不戢兵刃雍州疑迫何以自安必引
進魏軍以求形援(以綸之昏狂猶能言及於此盖勢/有所必至也戢阻立翻雍於用翻)弟
若不安家國去矣必希觧湘州之圍存社稷之計繹復
書陳譽過惡不赦(言其過大惡/極法所不赦)且曰詧引楊忠來相侵
逼頗遵談笑用却秦軍(魯仲連談笑而却秦/軍繹引此以爲大言)曲直有在
不復自陳(復扶/又翻)臨湘旦平(臨湘縣自漢以來屬長沙郡/時爲州郡治所隋改臨湘縣)
(曰長/沙縣)暮便即路(即路就路也承上文而言若欲/攻襄陽考之下文盖謂討矦景)綸得書
投之於案慷慨流涕曰天下之事一至於斯湘州若敗
吾亡無日矣(綸知繹兵東下必将圖已故云然使在京/口之時能思及此則何亡國䘮身之有古)
(人所以重居安慮危居寵思/畏者也史爲綸北奔張本)　矦景遣矦子鑒帥舟師八
千自帥徒兵一萬(徒兵歩兵也帥/讀曰率下同)攻廣陵三日克之執
祖皓縳而射之箭徧體然後車裂以徇城中無少長皆
埋之於地馳馬射而殺之(射而亦翻少詩照翻長知兩/翻  考異曰太清紀曰城中)
(數百人典畧曰死者/八千人今從南史)以子鑒爲南兖州刺史鎮廣陵(廣/陵)
(之人既殱矣子鑒/所鎮者空城耳)景還建康　丙戍以安陸王大春爲
東揚州刺史省吳州(景置吳州見/上卷上年)乙巳以尚書僕射王
克爲左僕射　庚寅東魏以尚書令髙隆之爲太保
宣城内史楊白華進據安吳(孫吳立安吳縣屬宣城/郡隋省安吳入涇縣)矦
景遣于子恱帥衆攻之不克　東魏行臺辛術將兵入
冦圍陽平不克　矦景納上女溧陽公主甚愛之(溧音/栗)
三月甲申請上禊宴於樂遊苑(禊宴因袚禊而開宴禊/胡計翻樂遊苑在玄武)
(湖/南)帳飲三日上還宫景與公主共據御牀南靣並坐羣
臣文武列坐侍宴　庚申東魏進丞相洋爵爲齊王
臨川内史始興王毅等擊莊鐵(王毅始興人毅即毅字/後人傳寫變立為􁚱耳)
鄱陽王範遣其將巴西矦瑱救之(瑱他/甸翻)毅等敗死　鄱
陽世子嗣與任約戰於三章約敗走嗣因徙鎮三章謂
之安樂柵(去年鄱陽王範西上使世子嗣守安樂/柵今移柵三章亦以安樂名柵樂音洛)　夏
四月庚辰朔湘東王繹以上甲矦韶爲長沙王(上甲矦/韶奔江)
(陵見上卷上年按梁書長沙王懿子淵業嗣封卒子孝/儼嗣封又卒子齊嗣封眘懿曽孫也時在建康湘東以)
(韶歸之遂以爲/長沙王非禮也)　丙午矦景請上幸西州上御素輦侍
衛四百餘人景浴鐵數千翼衛左右(浴鐵者言鐵甲堅/滑若以水浴之也)
上聞絲竹悽然泣下命景起舞景亦請上起舞酒䦨坐
散(坐徂/卧翻)上抱景于牀曰我念丞相景曰陛下如不念臣
臣何得至此逮夜乃罷時江南連年旱蝗江揚尤甚百
姓流亡相與入山谷江湖采草根木葉菱芡而食之(菱/芰)
(也芡巨險翻説文曰鷄頭也方言曰南楚謂/之鷄頭北燕謂之䓈青徐淮泗之間謂之芡)所在皆盡
死者蔽野富室無食皆鳥面鵠形衣羅綺懐珠玉俯伏
牀帷待命聽終千里絶烟(衣於既翻/烟與煙同)人迹罕見白骨成
聚如丘隴焉景性殘酷於石頭立大碓(碓都/内翻)有犯法者
擣殺之常戒諸將曰破柵平城當浄殺之使天下知吾
威名故諸將每戰勝專以焚掠爲事斬刈人如草芥以
資戲笑由是百姓雖死終不附之(史言矦/景將敗)又禁人偶語
犯者刑及外族(男子謂舅家爲外家婦人謂父/母之家爲外家外族外家之族)爲其將
帥者悉稱行臺來降附者悉稱開府其親寄隆重者曰
左右廂公勇力兼人者曰庫直都督(南史矦景傳作/庫真都督誤也)
魏封皇子儒爲燕王公爲吳王　矦景召宋子仙還京
口(去年宋子仙克東/揚州今召還京口)　邵陵王綸在郢州以聽事爲正
陽殿内外齋閤悉加題署其部下陵暴軍府郢州將佐
莫不怨之諮議參軍江仲舉南平王恪之謀主也說恪
圖綸(説式/芮翻)恪驚曰若我殺邵陵寜靜一鎮荆益兄弟必
皆内喜(帝既蒙塵綸於兄弟之次當立恪若除綸則人/望歸於荆益必當内以爲喜時湘東王繹在荆)
(州武陵王/紀在益州)海内若平則以大義責我矣且巨逆未梟(巨/逆)
(謂矦景梟謂梟/其首梟堅堯翻)骨肉相殘自亡之道也卿且息之仲舉
不從部分諸將(分扶/問翻)刻日將𤼵謀泄綸壓殺之恪狼狽
徃謝綸曰羣小所作非由兄也兇黨已斃兄勿深憂(南/平)
(王恪偉之子/也於綸為兄)　王僧辯急攻長沙辛巳克之執河東王
譽斬之傳首江陵湘東王繹反其首而葬之(反其首於/長沙與身)
(俱/葬)初世子方等之死(見上卷/上年)臨蒸周鐵虎功最多(吳立/臨蒸)
(縣以縣臨蒸水而名屬衡陽郡晋屬湘東郡酈道元曰/臨蒸即故酃縣縣即湘東郡劉昫曰隋改臨蒸為衡陽)
(縣今衡州所治衡陽縣是也衡州志吳分酃縣立臨蒸/縣俯臨蒸水其氣如蒸姚思亷陳書曰周鐵虎不知何)
(許人梁世南度事河東王譽為/臨蒸令如此則通鑑逸令字)譽委遇甚重僧辯得鐵
虎命烹之呼曰(呼火/故翻)矦景未滅柰何殺壯士僧辯竒其
言而釋之還其麾下繹以僧辯爲左衛將軍加侍中鎮
西長史繹自去歲聞髙祖之䘮以長沙未下故匿之壬
寅始𤼵䘮刻檀爲髙祖像置於百福殿事之甚謹動靜
必咨焉繹以為天子制於賊臣不肯從大寳之號猶稱
太清四年丙午繹下令大舉討矦景移檄遠近　鄱陽
王範至湓城以晋熈為晋州(晉安帝分廬江郡立晋熈/郡五代志同安郡懐寜縣)
(舊置晋熈郡唐以/同安郡為舒州)遣其世子嗣為刺史江州郡縣多輙
改易(改易郡縣/守令也)尋陽王大心政令所行不出一郡(惟尋/陽一)
(郡而/已)大心遣兵擊莊鐵嗣與鐵素善請發兵救之範遣
矦瑱帥精甲五千助鐵(瑱他甸翻又音鎮/帥讀曰率下同)由是二鎮互
相猜忌無復討賊之志(復扶/又翻)大心使徐嗣徽帥衆二千
築壘稽亭以備範(據齊書晋安王子懋傳子懋謀舉兵/於江州宣城王遣裴叔業襲取湓城)
(子懋先已具船於稽亭渚聞叔業得湓城乃據/州自衛則稽亭渚在江州城東也帥讀曰率)市糴不
通範數萬之衆無所得食多餓死範憤恚疽𤼵於背五
月乙卯卒(恚於避翻今考異曰典/略作己酉  從大清紀)其衆祕不𤼵䘮奉範
弟安南矦恬為主有衆數千人　丙辰矦景以元思䖍
為東道大行臺鎮錢唐丁巳以矦子鑒為南兖州刺史
　東魏齊王洋之為開府也(洋爲開府見一百五十/七卷武帝大同元年)勃
海髙德政爲管記(管記即記室/參軍之職)由是親昵言無不盡(昵/尼)
(質/翻)金紫光祿大夫丹陽徐之才北平太守廣宗宋景業
(漢晋以來中山有北平縣後魏孝昌中分置北平郡屬/定州廣宗縣漢屬鉅鹿郡後屬安平國後魏太和二十)
(一年分置廣宗/郡時屬司州)皆善圖䜟(䜟楚/譛翻)以為太歲在午當有革
　因德政以白洋勸之受禪洋以告婁太妃太妃曰汝
父如龍兄如虎猶以天位不可妄據終身北面汝獨何
人欲行舜禹之事乎洋以告之才之才曰正爲不及父
兄(爲于/僞翻)故宜早升尊位耳洋鑄像卜之而成乃使開府
儀同三司叚韶問肆州刺史斛律金金來見洋固言不
可以宋景業首陳符命請殺之洋與諸貴議於太妃前
太妃曰吾兒懦直必無此心髙德政樂禍教之耳(樂音/洛)
洋以人心不壹遣髙德政如鄴察公卿之意未還洋擁
兵而東至平都城(九域志遼州遼山縣有平城鎮宋白/曰遼州平城縣本漢湼縣地晋置武)
(鄉縣此地屬焉隋開皇十六年於/趙簡子所立平都故城置平城縣)召諸勲貴議之莫敢
對長史杜弼曰闗西國之勍敵(謂宇文氏也/勍渠京翻)若受魏禪
恐彼挾天子自稱義兵而東向(此天子謂/西魏主)王何以待之
徐之才曰今與王爭天下者彼亦欲為王所爲縱其屈
彊(屈其勿翻/彊其兩翻)不過隨我稱帝耳弼無以應髙德政至鄴
諷公卿莫有應者司馬子如逆洋於遼陽(遼陽縣自漢/末以來屬樂)
(平郡隋開皇十一年改曰遼/山縣我宋朝爲遼州治所)固言未可洋欲還倉丞李
集曰(北齊之制太倉及水次諸倉皆/有令丞北齊紀作尚食丞李集)王來爲何事而今
欲還(爲于/僞翻)洋僞使於東門殺之而别令賜絹十匹遂還
晋陽自是居常不恱徐之才宋景業等日陳隂陽雜占
云宜早受命髙德政亦敦勸不已洋使術士李宻卜之
遇大横曰漢文之卦也(大横見十三卷/漢髙后八年)又使宋景業筮
之遇乾之鼎(乾之初九九五二/爻動變而之鼎)曰乾君也鼎五月卦也
宜以仲夏受禪或曰五月不可入官犯之終於其位(隂/陽)
(家之説上官忌/正月五月九月)景業曰王爲天子無復下期(復扶/又翻)豈得
不終於其位乎洋大悦乃𤼵晋陽髙德政錄在鄴諸事
條進於洋洋令左右陳山提馳驛齎事條并密書與楊
愔(愔於/今翻)是月山提至鄴楊愔即召太常卿邢邵議造儀
注祕書監魏收草九錫禪讓勸進諸文(凡禪代皆奉表/三讓百僚三表)
(勸進而後即位故/令収預草諸文)引魏宗室諸王入北宫留於東齋甲
寅東魏進洋位相國總百揆備九錫洋行至前亭(前亭/在晋)
(陽之東平/都城之西)所乘馬忽倒意甚惡之至平都城不復肯進
(惡烏路翻/復扶又翻)髙德政徐之才苦請曰山提先去恐其漏泄
即命司馬子如杜弼馳驛續入觀察物情子如等至鄴
衆人以事勢已决無敢異言洋至鄴召夫(夫民/夫也)齎築具
集城南髙隆之請曰用此何爲洋作色曰我自有事君
何問爲欲族滅邪隆之謝而退於是作圓丘備法物丙
辰司空潘樂侍中張亮黄門郎趙彦深等求入啟事東
魏孝靜帝在昭陽殿見之亮曰五行遞運有始有終(謂/五)
(德之運以木代水以火代木以/土代火以金代土以水代金也)齊王聖德欽明萬方歸
仰願陛下遠法堯舜帝歛容曰此事推挹已乆(推吐雷/翻挹遜)
(也/)謹當遜避又曰若爾湏作制書中書郎崔劼裴讓之
曰(劼丘/八翻)制已作訖使侍中楊愔進之東魏主既署曰居
朕何所愔對曰北城别有館宇乃下御坐歩就東廊(坐/徂)
(卧/翻)詠范蔚宗後漢書贊曰獻生不辰身播國屯終我四
百永作虞賔(范曄字蔚宗作後漢書此其贊獻帝之辭/也賢注曰辰時也播遷也言獻帝生不逄)
(時身既播遷國又屯難也漢有天下四百年而運終虞/賔謂虞以尭子丹朱爲賔書曰虞賔在位蔚紆勿翻屯)
(陟倫/翻)所司請𤼵(所司謂掌禪代事者請𤼵者請出宫/居别邸也此實楊愔等使人請之)帝
曰古人念遺簮弊履朕欲與六宫别可乎髙隆之曰今
日天下猶陛下之天下况在六宫帝歩入與妃嬪已下
别舉宫皆哭趙國李嬪誦陳思王詩云王其愛玉體俱
享黄髮期(曹植魏武帝之子封陳/王謚曰思殯毗賔翻)直長趙道德以車一
乘候於東閣(直長官名凡殿中諸局各有奉御有直長/趙道徳盖尚乘直長也亦髙氏之私人東)
(閣即東閣門長竹/兩翻乘繩證翻)帝登車道德超上抱之(上時/掌翻)帝叱之
曰朕自畏天順人何物奴敢逼人如此道徳猶不下出
雲龍門王公百僚拜辭髙隆之灑泣遂入北城居司馬
子如南宅(司馬子如有宅在太原/故謂鄴城之宅爲南宅)遣太尉彭城王韶等
奉璽綬禪位于齊(璽斯氏翻綬音受東魏十六年而亡/  考異曰北齊書北史髙徳政𫝊云)
(五月六日留咸陽王坦等七日司馬子如等至鄴九日/文宣至城南頓案後魏書北史帝紀皆云辛亥王如鄴)
(甲寅加九錫丙辰魏主遜位戊午王即帝位典略辛亥/王還鄴以長歴推之此月己酉朔皆不與德政傳曰相)
(應盖辛亥始自晋陽/如鄴非到鄴之日也)戊午齊王即皇帝位于南郊(帝/諱)
(洋字子進勃海王髙歡第二子澄之母弟也歡以勃海/王贈齊王洋又進爵齊王且髙氏本勃海人勃海故齊)
(地也國遂/號曰齊)大赦改元天保自魏敬宗以來百官絶祿至
是始復給之(復扶/又翻)己未封東魏主為中山王待以不臣
之禮追尊齊獻武王為獻武皇帝廟號太祖後改為髙
祖文襄王為文襄皇帝廟號世宗辛酉尊王太后婁氏
為皇太后乙丑降魏朝封爵有差其宣力霸朝(自髙歡/起兵以)
(來諸勲貴皆宣力霸/朝者也朝直遙翻)及西南投化者不在降限(謂自闗/西及江)
(南來/投者)　文成矦寧起兵於吳有衆萬人己巳進攻吳郡
(吳郡帯吳縣寧蓋起兵於吳縣界進攻吳郡城也按矦/景傳寧起兵於吳西鄉去年陸緝等推寧據吳郡宋子)
(仙擊之敗走今/復起兵於西鄉)行吳郡事矦子榮逆擊殺之寧範之弟
也子榮因縱兵大掠郡境自晋氏渡江三吳最為富庶
貢賦商旅皆出其地及矦景之亂掠金帛既盡乃掠人
而食之或賣於北境遺民殆盡矣是時唯荆益所部尚
完實太尉益州刺史武陵王紀移告征鎮使世子圓照
帥兵三萬受湘東王節度(帥讀/曰率)圓照軍至巴水(巴郡巴/縣有巴)
(水水折三廻如巴字巴郡唐為渝州卯考異曰南史云/六月辛酉紀遣圓照東下按六月己  朔無辛酉典畧)
(在五月或者/五月辛酉歟)繹授以信州刺史令屯白帝(梁置信州於/白帝唐改䕫)
(州/)未許東下　六月辛巳以南郡王大連行揚州事
江夏王大欵山陽王大成宜都王大封自信安閒道奔
江陵(閒古/莧翻)　齊主封宗室髙岳等十人功臣庫狄干等
七人皆爲王(髙岳及隆之歸彦思宗長弼普子瑗顯國/叡孝緒凡十人庫狄干斛律金賀㧞仁韓)
(軌可朱渾道元彭/樂潘相樂凡七人)癸未封弟浚爲永安王淹爲平陽王
浟爲彭城王演爲常山王渙爲上黨王淯爲襄城王湛
爲長廣王湝爲任城王(浟以周翻淯音/育湝戶皆翻)湜爲髙陽王濟
爲博陵王凝爲新平王潤爲馮翊王洽爲漢陽王　鄱
陽王範既卒矦瑱往依莊鐵鐵忌之瑱不自安丙戍詐
引鐡謀事因殺之自據豫章　尋陽王大心遣徐嗣徽
夜襲湓城安南矦恬裴之横等擊走之　齊主娶趙郡
李希宗之女生子殷及紹德又納叚韶之妹及將建中
宫高隆之高德政欲結勲貴之援乃言漢婦人不可爲
天下母宜更擇美配帝不從丁亥立李氏爲皇后(異考/  曰)
(典畧在五月乙丑/今從北齊帝紀)以叚氏爲昭儀子殷爲皇太子庚寅
以庫狄干爲太宰彭樂爲太尉潘相樂爲司徒司馬子
如爲司空辛卯以清河王岳爲司州牧　矦景以羊鴉
仁爲五兵尚書庚子鴉仁出奔江西將赴江陵至東莞
(南徐州有東莞郡不在江西/意者東莞其東闗之誤歟)盗疑其懐金邀殺之(異考/  曰)
(太清紀在十月今/從梁帝紀典畧)　魏人欲令岳陽王詧𤼵哀嗣位詧
辭不受丞相㤗使榮權冊命詧爲梁王始建臺置百官
(詧字理孫武帝之孫/昭明太子之第三子)　陳霸先修﨑頭古城徙居之(﨑/渠)
(希翻曲岸曰﨑九域志南安軍治大庾/縣古南野也有南康古城又有峽頭鎮)　初燕昭成帝
奔髙麗(見一百二十三卷宋文帝/元嘉十三年麗力知翻)使其族人馮業以三
百人浮海奔宋因留新㑹(晋恭帝元熈二年分南海郡/立新㑹郡隋唐爲新㑹縣屬)
(廣州九域志新㑹縣在廣/州之西南三百三十里)自業至孫融世爲羅州刺史
(五代志髙凉郡石龍縣舊/置羅州我朝爲化州治所)融子寶爲髙凉太守(髙凉縣/漢屬合)
(浦郡獻帝建安二十二年/吳分立高凉郡梁置高州)髙凉洗氏(洗音銑丁度集韻/姺國名或作䢾姓)
(氏韻纂又音綿從考異曰/典畧作沈氏今  隋書)世爲蠻酋(酋慈/秋翻)部落十餘萬
家有女多籌略善用兵諸洞皆服其信義融聘以爲寶
婦融雖累世爲方伯非其土人號令不行洗氏約束本
宗使從民禮每與寶參决辭訟首領有犯雖親戚無所
縱舍(舎讀/曰捨)由是馮氏始得行其政髙州刺史李遷仕據
大臯口(五代志髙凉/郡梁置髙州)遣使召寶(使䟽吏/翻下同)寳欲徃洗氏止
之曰刺史無故不應召太守必欲詐君共反耳寳曰何
以知之洗氏曰刺史被召援臺(被皮/義翻)乃稱有疾鑄兵聚
衆而後召君此必欲質君以發君之兵也(質音/致)願且無
徃以觀其變數日遷仕果反遣主帥杜平虜將兵入灨
石城魚梁以逼南康(帥所類翻魚梁亦地/名近灨石灨古暗翻)霸先使周文
育擊之洗氏謂寳曰平虜驍將也(驍堅堯翻將/即亮翻下同)今入灨
石與官軍相拒勢未得還遷仕在州無能爲也君若自
徃必有戰鬬宜遣使卑辭厚禮告之曰身未敢出欲遣
婦參彼聞之必憙而無備(憙與/喜同)我將千餘人歩擔雜物
唱言輸賧(擔都甘翻/賧吐濫翻)得至柵下破之必矣寳從之遷仕
果不設備洗氏襲擊大破之遷仕走保寧都(吳分漢贛/縣立陽都)
(縣晋武太康元年更名寧都五/代志南康䖍化縣舊曰寧都)文育亦擊走平虜據其
城洗氏與霸先㑹于灨石還謂寳曰陳都督非常人也
甚得衆心必能平賊君宜厚資之湘東王繹以霸先爲
豫州刺史領豫章内史　辛丑裴之横攻稽亭徐嗣徽
擊走之　秋七月辛亥齊立世宗妃元氏爲文襄皇后
(后東魏孝/靜帝女)宫曰静徳又封世宗子孝琬爲河間王孝瑜
爲河南王乙卯以尚書令封隆之錄尚書事尚書左僕
射平陽王淹爲尚書令　辛酉梁王詧入朝於魏(自此/魏益)
(厚詧矣朝/直遥翻)　初東魏遣儀同武威牒雲洛等(雲當作云/牒云虜複)
(姓柔然阿那瓖之求附於魏也魏遣/牒云具仁徃使牒云之爲姓尚矣)迎鄱陽世子嗣使
鎮皖城(劉昫曰懐寧宿松望江太湖等縣皆漢晥/縣地蓋此城即皖縣古城也皖戶板翻)嗣未
及行任約軍至洛等引去嗣遂失援出戰敗死約遂略
地至湓城尋陽王大心遣司馬韋質出戰而敗帳下猶
有戰士千餘人咸勸大心走保建州(後漢汝南郡有苞/信縣江左僑置於)
(弋陽界五代志弋陽郡殷城縣舊曰苞信梁置義城郡/及建州帳下勸大心走保之者便於入齊也九域志殷)
(城縣併/入固始)大心不能用戊辰以江州降約先是大心使太
子洗馬韋臧鎮建昌(降户江翻下同先/悉薦翻洗亦同音)有甲士五千聞
尋陽不守欲帥衆奔江陵(帥讀曰/率下同)未發爲麾下所殺臧
粲之子也(太清三年青塘/之戰韋粲死之)于慶略地至豫章矦瑱力屈
降之慶送瑱於建康景以瑱同姓待之甚厚留其妻子
及弟為質(質音/致)遣瑱隨慶徇蠡南諸郡(蠡南謂彭蠡/湖以南也)以
瑱爲湘州刺史(十考異曰太清紀在/  一月今從典畧)初巴山人黄灋氍
有勇力(五代志臨川郡崇仁縣梁置巴山郡劉昫曰/吳分臨汝爲新建縣梁置巴山郡氍巨俱翻)矦
景之亂合徒衆保鄉里太守賀詡下江州(自巴山順流/赴江州爲下)
命灋氍監郡事(監工/衡翻)灋氍屯新淦于慶自豫章分兵襲
新淦(新淦縣漢屬豫章郡五代/志屬廬陵郡淦古暗翻)灋氍敗之(敗補/邁翻)陳霸先
使周文育進軍擊慶灋氍引兵㑹之　邵陵王綸聞任
約將至使司馬蔣思安將精兵五千襲之約衆潰思安
不設備約収兵襲之思安敗走　湘東王繹改宜都爲
宜州(沈約曰劉備分南郡立宜都郡梁以/宜都郡置宜州隋并宜都入夷陵郡)以王琳爲刺
史　是月以南郡王大連爲江州刺史　魏丞相㤗以
齊主稱帝帥諸軍討之(帥讀曰/率下同)以齊王廓鎮隴右徴秦
州刺史宇文導爲大將軍都督二十三州諸軍事屯咸
陽鎮闗中　益州沙門孫天英帥徒數千人夜攻州城
武陵王紀與戰斬之　邵陵王綸大脩鎧仗將討矦景
湘東王繹惡之(惡綸由此兵力益彊將/不利於己也惡烏路翻)八月甲午遣左
衛將軍王僧辯信州刺史鮑泉等帥舟師一萬東趣江
郢(趣七喻翻清考異曰典略云九月戊申朔繹遣/僧辯按太  紀事在八月末今從梁簡文帝紀)聲言
拒任約且云迎邵陵王還江陵授以湘州　齊王初立
勵精爲治(治直/吏翻)趙道徳以事屬黎陽太守清河房超(屬/之)
(欲翻下請屬/同守式又翻)超不𤼵書棓殺其使(魏収志孝昌中分汲/郡置黎陽郡屬司州)
(治黎陽城棓歩頃/翻使疏吏翻下同)齊主善之命守宰各設棓以誅屬請
之使乆之都官中郎宋軌奏曰(中郎當作郎中五代志/都官郎中掌畿内非爲)
(得失事北/齊制也)若受使請賕猶致大戮身爲枉灋何以加罪
乃罷之司都功曹張老上書請定齊律(司都功曹司州/之功曹也時都)
(鄴以鄴爲司州治所按北齊/主或居晋陽不常居鄴也)詔右僕射薛琡等取魏麟
趾格更討論損益之(麟趾格見一百五十八卷/武帝大同七年琡昌六翻)齊主簡
練六坊之人毎一人必當百人任其臨陳必死(魏齊之/間六軍)
(宿衛之士分爲六坊/任保任也陳讀曰陣)然後取之謂之百保鮮卑(百保言/其勇可)
(保一人當百人也髙氏以鮮卑創業當時號爲徤鬬/故衝士皆用鮮卑猶今北人謂勇士爲霸都魯也)又
簡華人之勇力絶倫者謂之勇士以備邊要(邊要邊上/要害之地)
始立九等之户(户有上中下三等毎等/又分上中下是為九等)富者稅其錢貧
者役其力　九月丁巳魏軍發長安(發長安而/東伐齊)　王僧
辯軍至鸚鵡(鸚鵡洲在江夏江中昔黄祖使禰衡賦鸚/鵡賦於此洲因以得名洲之下即黄鵠磯)
郢州司馬劉龍虎等潜送質於僧辯(質音/致)邵陵王綸聞
之遣其子威正矦礩將兵擊之(礩職/日翻)龍虎敗奔于僧辯
綸以書責僧辯曰將軍前年殺人之姪(謂殺河東/王譽也)今歲
伐人之兄(綸於繹/兄也)以此求榮恐天下不許僧辯送書於
湘東王繹繹命進軍辛酉綸集其麾下於西園(園在郢/城西偏)
(故曰西園又有東/園在城東東湖上)涕泣言曰我本無佗志在滅賊湘東
常謂與之爭帝遂爾見伐今日欲守則交絶糧儲欲戰
則取笑千載(載子/亥翻)不容無事受縳當於下流避之麾下
壯士爭請出戰綸不從與礩自倉門登舟北出(據姚思/亷梁書)
(倉門郢城北/門帯江阻險)僧辯入據郢州繹以南平王恪爲尚書令
開府儀同三司世子方諸爲郢州刺史王僧辯爲領軍
將軍綸遇鎮東將軍裴之髙於道之髙之子畿掠其軍
器綸與左右輕舟奔武昌澗飲寺(武昌今壽/昌軍是也)僧灋馨匿
綸於巖宂之下綸長史韋質司馬姜律等聞綸尚在馳
徃迎之説七柵流民以求糧仗(時流民於北江州結七/柵以相保説式芮翻)
綸出營巴水流民八九千人附之稍收散卒屯于齊昌
(據魏収志梁武帝置北江州治鹿城闗領義陽齊昌新/昌梁安齊興光城郡五代志黄州木蘭縣梁曰梁安郡)
(又有義陽郡後齊置湘州後改曰北江州則齊昌亦當/在木蘭縣界唐省木蘭入黄岡縣宋白曰吳置蘄春郡)
(晋惠帝改西陽郡南齊北齊/改西陽爲齊昌郡唐爲蘄州)遣使請和于齊(使疏/吏翻)齊以
綸爲梁王　湘東王繹改封皇子大欵爲臨川王大成
爲桂陽王大封爲汝南王　癸亥魏軍至潼闗　庚午
齊主如晋陽命太子殷居凉風堂監國(據北史齊樂陵/王百年傳凉風)
(堂在鄴宫𤣥都/苑監工衘翻)　南郡王中兵參軍張彪等(南郡王大/連之鎮會)
(稽也以張彪/爲中兵參軍)起兵於若邪山(若邪山在今越/州東南四十里)攻破浙東
諸縣有衆數萬吳郡人陸令公等説太守南海王大臨
徃依之(説式/芮翻)大臨曰彪若成功不資我力如其橈敗(橈/奴)
(教翻杜預曰橈/曲也勢屈爲橈)以我自解(言将歸罪於大臨/以自解於矦景)不可徃也
　任約進冦西陽武昌初寜州刺史彭城徐文盛募兵
數萬人討矦景湘東王繹以爲秦州刺史(五代志江都/郡六合縣舊)
(置秦郡後齊置秦/州抑梁已置之歟)使將兵東下與約遇於武昌繹以廬
陵王應爲江州刺史以文盛爲長史行府州事督諸將
拒之(將即亮/翻下同)應續之子也(廬陵王續卒於/武帝太清元年)邵陵王綸引
齊兵未至移營馬柵距西陽八十里(西陽即今黄州黄/岡縣古之邾城也)
任約聞之遣儀同叱羅子通等將鐵騎二百襲之(叱羅/虜複)
(姓騎竒/寄翻)綸不爲備䇿馬亡走時湘東王繹亦與齊連和
故齊人觀望不助綸定州刺史田祖龍迎綸綸以祖龍
爲繹所厚懼爲所執復歸齊昌(復扶/又翻)行至汝南魏所署
汝南城主李素綸之故吏也開城納之(魏収志郢州有/汝南郡治上蔡)
(縣五代志竟陵郡舊置郢州所領有漢東縣舊曰上蔡/則汝南城即漢東縣城也又按姚思亷梁書汝南治安)
(陸重城宋白曰晋汝南郡人流寓夏口因僑立汝南郡/汝南縣於潼口荆湘記云金水北岸有汝南舊城是也)
任約遂據西陽武昌(十考異曰梁帝紀在/  一月今從太清紀)　裴之高帥
子弟部曲千餘人至夏首(帥讀曰率/夏户雅翻)湘東王繹召之以
爲新興永寜二郡太守(新興郡置於江陵縣界永/寧郡置於襄陽南漳縣界)又以
南平王恪爲武州刺史鎮武陵(武陵唐爲朗州至/我朝改爲鼎州)　初
邵陵王綸以衡陽王獻爲齊州刺史鎮齊昌任約擊擒
之送建康殺之(十考異曰梁帝紀在/  一月今從太清紀)獻暢之孫也(暢武/帝之)
(孫/)　乙亥進矦景位相國封二十郡爲漢王加殊禮
岳陽王詧還襄陽(自朝魏而還也前已書詧梁王矣今/復書詧舊爵以義例言之合改正)
　黎州民攻刺史張賁賁弃城走(五代志義城郡梁曰/黎州唐之利州是也)
州民引氐酋北益州刺史楊法琛據黎州(魏以武興爲/東益州氐王)
(楊氏居之梁盖以爲北益州按下卷楊法琛/治平興則梁置北益州於平興也酋慈秋翻)命王賈二
姓詣武陵王紀請法琛爲刺史紀深責之囚法琛質子
崇顒崇虎(質音致顒/魚容翻)冬十月丁丑朔法琛遣使附魏(使/䟽)
(吏/翻)　己卯齊主至晋陽宫(晋陽宫齊獻武王所置唐志/晋陽宫在北都之西北宫城)
(周二千五百二十步都城左汾右晋潜丘在中長四千/三百二十一步廣三千一百二十二歩周萬五千一百)
(五十三歩汾/東曰東城)廣武王長弼與并州刺史叚韶不恊齊主
將如晋陽長弼言於帝曰韶擁彊兵在彼恐不如人意
(言恐韶/爲變)豈可徑徃投之帝不聽既至以長弼語告之曰
如君忠誠人猶有讒况其餘乎長弼永樂之弟也(髙永/樂不)
(内髙昻使之䘮元長弼又䜛/叚韶髙歡父子爲失刑矣)乙酉以特進元韶爲尚書
左僕射叚韶爲右僕射　乙未矦景自加宇宙大將軍
都督六合諸軍事以詔文呈上上驚曰將軍乃有宇宙
之號乎　立皇子大鈞爲西陽王大威爲武寧王大球
爲建安王大昕爲義安王(簫子顒齊志寧蠻/府所領有義安郡)大摯爲綏
建王(沈約志宋文帝元嘉十三年立/綏建郡於漢南海郡四會縣也)大圜爲樂梁(樂梁/史無)
(所考此時諸王所封皆郡名也當在大同中所分二十/餘州不知處所之數  考異曰太清紀在十一月十四)
(日今從/梁帝紀)　齊東徐州刺史行臺辛術鎮下邳十一月矦
景徴租入建康術帥衆度淮斷之(帥讀曰率/斷音短)燒其榖百
萬石遂圍陽平景行臺郭元建引兵救之壬戍術略三
千餘家還下邳　武陵王紀帥諸軍發成都(南考異曰/  史云十)
(一月壬寅按是月/壬子朔無壬寅)湘東王繹遣使以書止之曰蜀人勇
悍易動難安(使疏吏翻/易弋䜴翻)弟可鎮之吾自當滅賊又别紙
曰地擬孫劉各安境界情深魯衛書信恒通(地挺孫劉/欲吳蜀各)
(爲一國也情深魯衛/謂兄弟也恒户登翻)　甲子南平王恪帥文武拜牋推
湘東王繹爲相國總百揆繹不許　魏丞相㤗自𢎞農
爲橋濟河至建州丙寅齊主自將出頓東城(即晉陽之/東城也將)
(即亮/翻)㤗聞其軍容嚴盛歎曰髙歡不死矣㑹乆雨自秋
及冬魏軍畜産多死乃自蒲阪還於是河南自洛陽河
北自平陽已東皆入于齊(邊民見魏師無功齊能自/立心無反側疆場遂定)
丁卯徐文盛軍貝磯任約帥水軍逆戰(帥讀/曰率)文盛大破
之斬叱羅子通趙威方仍進軍大舉口(水經注江水東/過邾縣南東逕)
(白虎磯北又東逕貝磯北又東逕黎磯北北岸烽火洲/即舉州也北對舉口舉水出龜頭山逕梁定州城南又)
(逕梁司豫州城東又南歴齊安郡西又/東南歴赤亭下分爲二水南流注于江)矦景遣宋子仙
等將兵二萬助約(將即/亮翻)以約守西陽乆不能進自出屯
晋熈(府考異曰典略七月景軍次濡須使梁仲宣知留/  事按典略九月景請梁妃主同宴梁帝紀十月)
(乙未景逼太宗幸西州不容七月已在濡須今因南康/王㑹理事見之太清紀梁書典畧晋熙皆作皖口今從)
(南/史)南康王㑹理以建康空虚與太子左衛將軍柳敬禮
西鄉矦勸東鄉矦勔(勔彌/兖翻)謀起兵誅王偉安樂矦乂理
出奔長蘆(今其州六合縣有長蘆鎮及長蘆寺淳熈十/二年徙寺於滁口山之東張舜民曰長蘆鎮)
(在滁河/西南)集衆得千餘人建安矦賁中宿世子子邕知其
謀(中宿世子中宿矦之世子也沈約曰中/宿漢舊縣屬南海郡吳度屬始興郡)以告偉偉収
㑹理敬禮勸勔及㑹理弟祁陽矦通理俱殺之(沈約曰/祁陽縣)
(吳立屬零陵郡梁考異曰典畧云十二月癸未建安矦/賁等告㑹理按  帝紀十月壬寅景害㑹理今從太清)
(紀/)乂理爲左右所殺錢塘禇冕以㑹理故舊捶掠千計
(捶止蘂翻/掠音亮)終無異言㑹理隔壁謂之曰禇郎卿豈不爲
我致此(爲于/僞翻)卿雖忍死明我我心實欲殺賊冕竟不服
景乃宥之勸昺之子賁正徳之弟子子邕憺之孫也(昺/音)
(丙憺徒敢翻/又徒濫翻)帝自即位以來景防衛甚嚴外人莫得進
見(見賢/遍翻)唯武林矦諮及僕射王克舍人殷不害並以文
弱得出入卧内帝與之講論而已及㑹理死克不害懼
禍稍自疎諮獨不離帝(離力/智翻)朝請無絶景惡之使其仇
人刁戍刺殺諮於廣莫門外(朝直遥翻惡烏路翻刺七/亦翻  考異曰太清紀在)
(㑹理死前/今從南史)帝之即位也景與帝登重雲殿(據梁紀重雲/殿在華林園)
(項安世曰梁華林園重雲/殿前置銅儀重直龍翻)禮佛爲誓云自今君臣兩無
猜貳臣固不負陛下陛下亦不得負臣及㑹理謀泄景
疑帝知之故殺諮帝自知不乆指所居殿謂殷不害曰
龐涓當死此下景自帥衆討楊白華于宣城白華力屈
而降景以其北人(楊白華大眼之子魏胡太后私幸之/白華懼禍奔梁帥讀曰率華讀曰花)
(降户/江翻)全之以爲左民尚書誅其兄子彬以報來亮之怨
(楊白華殺來亮見/上卷太清三年)十二月丙子朔景封建安矦賁爲竟
陵王中宿世子子邕爲隨王仍賜姓矦氏(矦景賞其告/㑹理之功也)
　辛丑齊主還鄴(自晋陽/還也)　邵陵王綸在汝南脩城池
集士卒將圖安陸魏安州刺史馬祐以告丞相㤗(五代/志安)
(陸郡梁置南司州西魏/改曰安州今爲徳安府)㤗遣楊忠將萬人救安陸(將即/亮翻)
　武陵王紀遣潼州刺史楊乾運南梁州刺史譙淹合
兵二萬討楊法琛(元和郡縣志梓潼郡/梁置潼州潼音同)法琛𤼵兵據劒
閣以拒之　矦景還建康(自晉熙/還也)　初魏敬宗以爾朱
榮爲柱國大將軍(柱國大將軍魏初官也/世祖以加太尉長孫嵩)位在丞相上
榮敗此官遂廢大綂三年文帝復以丞相㤗爲之(復扶/又翻)
其後功參佐命望實俱重者亦居此官凡八人曰安定
公宇文㤗廣陵王欣趙郡公李弼隴西公李虎河内公
獨孤信南陽公趙貴常山公于謹彭城公矦莫陳崇謂
之八柱國㤗始籍民之才力者爲府兵身租庸調一切
蠲之(唐府兵之法本諸此凡受田之丁歲輸粟謂之租/隨鄉所出每丁嵗輸絹綾絁布緜麻非□鄉則歲)
(輸銀謂之調用人之力歲二十日閏加二/日不役者日爲絹三尺謂之庸調徒弔翻)以農隙講閱
戰陳馬畜糧備六家供之合為百府毎府一郎将主之
(将即/亮翻)分屬二十四軍泰任總百揆督中外諸軍欣以宗
室宿望從容禁闥而已(陳讀曰陣/從千容翻)餘六人各督二大将
軍凡十二大将軍(武平王元賛淮王元育齊王元廓章/  郡公宇文導平原郡公矦莫陳順)
(髙陽郡公達奚武陽平公李逺范陽公豆盧寧化政公/宇文貴博陵公賀蘭祥陳留公楊忠武威公王雄凡十)
(二人皆使持/節大将軍)毎大将軍各統開府二人開府各領一軍
是後功臣位至柱國大将軍開府儀同三司儀同三司
者甚衆率為散官無所統御雖有繼掌其事者聞望皆
出諸公之下云(散悉亶翻/聞音問)　齊主命散騎侍郎宋景業
造天保厯行之(時齊主命景業叶圖䜟造天保厯景業/奏依握誠圖及元命包言齊受禪之期)
(當魏終之紀得乗三十五以為蔀應六/百七十六以為章齊主大悦乃施用之)
　
　
　
　
　資治通鑑卷一百六十三
