
　　唐正議大夫行祕書少監琅邪縣開國子顔師古注
　昭帝紀第七
孝昭皇帝(荀悅曰諱弗之字曰不應劭/曰禮諡法聖聞周逹曰昭)武帝少子也母
曰趙倢伃(師古曰倢接幸也伃美稱也故以名宫/中婦官倢音接伃音余字或並從女)本以
有奇異得幸(師古曰謂望氣者言有奇女天子氣/及召見手指拳上自披之即時伸)及生
帝亦奇異(文頴曰十/四月乃生)語在外戚傳武帝末戾太子敗燕
王旦廣陵王胥行驕嫚(師古曰行/音下更反)後元二年(劉攽曰檢/前後文多)
(元/字)二月上疾病(師古曰疾/甚曰病)遂立昭帝為太子年八嵗以
侍中奉車都尉霍光為大司馬大將軍受遺詔輔少主
明日武帝崩戊辰太子即皇帝位謁高廟帝姊鄂邑公
主益湯沐邑為長公主(應劭曰鄂縣名屬江夏公主所/食曰邑師古曰鄂音五各反帝)
(之姊妹則稱長公主儀比諸/王又以供養天子故益邑也)共養省中(伏儼曰蔡邕云/本為禁中門閤)
(有禁非侍御之臣不得妄入行道豹尾中亦為禁中孝/元皇后父名禁避之故曰省中師古曰省察也言入此)
(中皆當察視不可妄也共讀曰供/音居用反餋音弋亮反他皆類此)大將軍光秉政領尚
書事車騎將軍金日磾左將軍上官桀副焉夏六月赦
天下(○劉攽曰是年二月有赦紀/失載宣紀及丙吉傳可考)秋七月有星孛于東
方濟北王寛有罪自殺賜長公主及宗室昆弟各有差
追尊趙倢伃為皇太后起雲陵(文頴曰倢伃先葬於雲/陽是以就雲陽為起雲)
(陵/)冬匈奴入朔方殺畧吏民發軍屯西河左將軍桀行
北邊(師古曰行/音下更反)
始元元年春二月黃鵠下建章宫太液池中(如淳曰謂/之液者言)
(天地和液之氣所為也臣瓉曰時漢用土德服色尚黄/鵠色皆白而今更黄以為土德之瑞故紀之也太液池)
(言承隂陽津液以作池也師古曰如瓉之說皆非也黄/鵠大鳥也一舉千里者非白鵠也太液池者言其津潤)
(所及廣也鵠/音胡篤反)公卿上壽賜諸侯王列侯宗室金錢各有
差己亥上耕于鉤盾弄田(應劭曰時帝年九嵗未能親/耕帝籍鉤盾宦者近署故往)
(試耕為戲弄也臣瓉曰西京故事弄田在未央宫中師/古曰弄田為宴游之田天子所戲弄耳非為昭帝年幼)
(創有/此名)益封燕王廣陵王及鄂邑長公主各萬三千户夏
為太后起園廟雲陵益州廉頭姑繒牂柯談指同並二
十四邑皆反(蘇林曰皆西南夷别種名也師古曰/並音伴○宋祁曰景德本柯作牁)遣水
衡都尉呂破胡募吏民及發犍為蜀郡犇命擊益州大
破之(應劭曰舊時郡國皆有材官騎士以赴急難今夷/反常兵不足以討之故權選取精勇聞命奔走故)
(謂之奔命李斐曰平居發者二十以上至五十為甲卒/今者五十以上六十以下為奔命奔命言急也師古曰)
(應說是也犇古奔字耳/犍音䖍又音鉅言反)有司請河内屬冀州河東屬并
州(文頴曰本屬司州師古/曰蓋屬京師司隸所部)秋七月赦天下賜民百户牛
酒大雨渭橋絶八月齊孝王孫劉澤謀反欲殺青州刺
史雋不疑(師古曰雋音材兗/反又音辭兗反)發覺皆伏誅遷不疑為京
兆尹賜錢百萬九月丙子車騎將軍日磾薨閏月遣故
廷尉王平等五人(師古曰前為此官今/不居者皆謂之故也)持節行郡國(師/古)
(曰行音/下更反)舉賢良問民所疾苦冤失職者冬無氷
二年春正月大將軍光左將軍桀皆以前捕斬反虜重
合侯馬通功封光為博陸侯桀為安陽侯以宗室毋在
位者舉茂材劉辟彊劉長樂皆為光祿大夫辟彊守長
樂衞尉(師古曰長樂/宫之衞尉也)三月遣使者賑貸貧民毋種食者
(師古曰貸音吐/戴反其下並同)秋八月詔曰往年災害多今年𧖟麥傷
所振貸種食勿收責毋令民出今年田租冬發習戰射
士詣朔方調故吏將屯田張掖郡(師古曰調謂發選也/故吏前為官職者令)
(其部率習戰射士於張掖為屯/田也調音徒釣反將音子亮反)
三年春二月有星孛于西北秋募民徙雲陵賜錢田宅
冬十月鳳皇集東海遣使者祠其處十一月壬辰朔日
有蝕之
四年春三月甲寅立皇后上官氏(文頴曰上官/桀孫安之女)赦天下
辭訟在後二年前皆勿聽治(孟康曰武/帝後二年)夏六月皇后見
高廟賜長公主丞相將軍列侯中二千石以下及郎吏
宗室錢帛各有差徙三輔富人雲陵賜錢户十萬秋七
月詔曰比嵗不登民匱於食(師古曰/匱空也)流庸未盡還(師古/曰流)
(庸謂去其本鄉/而行為人庸作)往時令民共出馬其止勿出諸給中都
官者且減之(師古曰中都官/京師諸官府)冬遣大鴻臚田廣明擊益
州廷尉李种坐故縱死罪棄市(師古曰縱謂容/放之种音沖)
五年春正月追尊皇太后父為順成侯夏陽男子張延
年詣北闕自稱衞太子誣罔要斬(師古曰夏陽/馮翊之縣)夏罷天
下亭母馬及馬弩關(應劭曰武帝數伐匈奴再擊大宛/馬死略盡乃令天下諸亭養母馬)
(欲令其繁孳又作馬上弩機闗今悉罷之孟康曰舊馬/高五尺六寸齒未平弩十石以上皆不得出闗今不禁)
(也師古曰亭母馬應説/是馬弩關孟說是也)六月封皇后父驃騎將軍上官
安為桑樂侯(師古曰樂/音來各反)詔曰朕以𦕈身獲保宗廟(師古/曰眇)
(微/也)戰戰栗栗夙興夜寐脩古帝王之事通保傅傳孝經
論語尚書未云有明(文穎曰賈誼作保傅傳在禮大戴/記言能通讀之也晉灼曰帝自謂)
(通保傅傳未能有所明也臣瓉曰帝自謂雖通舉此四/書皆未能有所明此帝之謙也師古曰晉瓉之說皆非)
(也帝自言雖通保傅傳而孝經論語尚/書猶未能明也○劉攽曰予謂瓉說是)其令三輔太常
舉賢良各二人郡國文學高第各一人賜中二千石以
下至吏民爵各有差罷儋耳眞番郡(師古曰儋耳本南/越地眞番本朝鮮)
(地皆武帝所置/也番音普安反)秋大鴻臚廣明軍正王平擊益州(師古/曰廣)
(明田/廣明)斬首捕虜三萬餘人獲畜産五萬餘頭
六年春正月上耕于上林二月詔有司問郡國所舉賢
良文學民所疾苦議罷鹽鐵榷酤(應劭曰武帝時以國/用不足縣官悉自賣)
(鹽鐵酤酒昭帝務本抑末/不與天下争利故罷之)栘中監蘇武前使匈奴留單
于庭十九嵗廼還(蘇林曰栘音移廐名也應劭曰栘地/名監其官也掌鞍馬鷹犬射獵之具)
(如淳曰栘爾雅唐棣栘也栘園之/中有馬廐也師古曰蘇音如說是)奉使全節以武為典
屬國(如淳曰以其乆在外國知邊事故令典主諸屬國/師古曰典屬國本秦官漢因之掌歸義蠻夷屬官)
(有九譯令後/省并大鴻臚)賜錢百萬夏旱大雩不得舉火(臣瓉曰不/得舉火抑)
(陽助/隂也)秋七月罷𣙜酤官令民得以律占租(如淳曰律諸/當占租者家)
(長身各以其物占占不以實家長不身自書皆罰金二/斤没入所不自占物及賈錢縣官也師古曰占謂自隱)
(度其實定其辭也占音章贍反下又言占名數其義並/同今猶謂獄訟之辨曰占皆其意也葢武帝時賦歛繁)
(多律外而取今始復舊○劉攽曰予謂罷𣙜酤官令民/得以律占租賣酒升四錢共是一事爾以律占租者謂)
(令民賣酒以所得利占而輸其租矣占不以實則論如/律也租即賣酒之税也賣酒升四錢所以限民不得厚)
(利爾王子侯表旁况侯殷坐貸子錢不占租皆免侯義/與此占租同即如顔説賣酒升四錢無為所著官既罷)
(榷酤矣何/處賣酒乎)賣酒升四錢以邊塞濶遠取天水隴西張掖
郡各二縣置金城郡詔曰鉤町侯母波率其君長人民
擊反者斬首捕虜有功(服䖍曰鉤音左傳射兩軥之軥/應劭曰町音若挺西南夷也母)
(波其名也今牂柯鉤町/縣是也師古曰音劬挺)其立母波為鉤町王大鴻臚廣
明將率有功賜爵關内侯食邑
元鳳元年春(應劭曰三年中鳳皇比下東/海海西樂鄉於是以冠元焉)長公主共養
勞苦復以藍田益長公主湯沭邑泗水戴王前薨以毋
嗣國除後宫有遺腹子煖(師古曰煖/音許遠反)相内史不奏言上
聞而憐之立煖為泗水王相内史皆下獄三月賜郡國
所選有行義者涿郡韓福等五人帛人五十匹遣歸詔
曰朕閔勞以官職之事(鄧展曰閔哀韓福等不/忍勞役以官職之事)其務脩
孝弟以教鄉里令郡縣常以正月賜羊酒有不幸者賜
衣被一襲祠以中牢(師古曰幸者吉而免凶也故死謂/之不幸一襲一稱也猶今言一副)
(也中牢即少/牢謂羊豕也)武都氐人反(師古曰氐/音丁奚反)遣執金吾馬適建
龍頟侯韓増(師古曰姓馬適名建也龍頟漢書夲或作/雒字功臣侯表云弓高壯侯韓頽當子譊)
(封龍雒侯元鼎五年坐酎金免後元元年譊弟子增紹/封龍雒侯而荀悦漢紀龍雒皆為頟字崔浩曰雒音洛)
(今河間龍雒村與弓高相近然此既地名無别/指義各依書字而讀之斯則通矣譊音女交反)大鴻臚
廣明將三輔太常徒皆免刑擊之(蘇林曰是時太常/主諸陵縣治民也)夏
六月赦天下秋七月乙亥晦日有蝕之既八月改始元
為元鳳九月鄂邑長公主燕王旦與左將軍上官桀桀
子票騎將軍安御史大夫桑𢎞羊皆謀反伏誅初桀安
父子與大將軍光争權欲害之詐使人為燕王旦上書
言光罪時上年十四(張晏曰武帝崩時八嵗即位於今/七嵗今年十五師古曰此云初桀)
(安父子與大將軍争權詐為燕王上書/葢追道前年事耳非今嵗也張說失之)覺其詐後有譛
光者上輒怒曰大將軍國家忠臣先帝所屬(師古曰屬/音之欲反)
敢有譛毁者坐之光由是得盡忠語在燕王霍光傳冬
十月詔曰左將軍安陽侯桀票騎將軍桑樂侯安御史
大夫桑𢎞羊皆數以邪枉干輔政(師古曰枉曲也以邪/曲之事而干求也)
大將軍不聽而懐怨望與燕王通謀置驛往來相約結
燕王遣壽西長孫縱之(蘇林曰壽西姓也長/名也孫姓縱之名)等賂遺長
公主丁外人謁者杜延年大將軍長史公孫遺等交通
私書(服䖍曰外人主之所幸也晉灼曰漢語字少君/師古曰此杜延年别自一人非下諌大夫也)其
謀令長公主置酒伏兵殺大將軍光徵立燕王為天子
大逆毋道故稻田使者燕倉先發覺(如淳曰特為諸稻/田置使者假與民)
(收其税/入也)以告大司農敞(師古曰/楊敞也)敞告諫大夫延年(師古/曰杜)
(延年杜/周之子)延年以聞丞相徵事任宮手捕斬桀(文頴曰徵/事丞相官)
(屬位差尊掾屬也如淳曰時宮以時事召待詔丞相府/故曰丞相徵事張晏曰漢儀注徴事比六百石皆故吏)
(二千石不以臧罪免者為徵事絳/衣奉朝賀正月師古曰張說是也)丞相少史王壽誘將
安入府門(如淳曰漢儀注丞相太尉大將軍史秩/四百石武帝又置丞相少史秩四百石)皆已
伏誅吏民得以安封延年倉宮壽皆為列侯又曰燕王
迷惑失道前與齊王子劉澤等為逆抑而不揚望王反
道自新(師古曰所為邪僻違失正道/欲其旋反而歸正故云反道)今廼與長公主左
將軍桀等謀危宗廟王及公主皆自伏辜其赦王太子
建公主子文信及宗室子與燕王上官桀等謀反父母
同産當坐者皆免為庶人其吏為桀等所詿誤未發覺
在吏者除其罪(師古曰其罪未發未為吏所執持者/○劉攽曰在吏謂發覺已在吏者)
二年夏四月上自建章宫徙未央宫大置酒賜郎從官
帛及宗室子錢人二十萬吏民獻牛酒者賜帛人一匹
六月赦天下詔曰朕閔百姓未贍(師古曰/贍足也)前年減漕三
百萬石(師古曰減省轉漕/所以休力役也)頗省乘輿馬及苑馬(師古曰/乘輿馬)
(謂天子所自乘以駕/車輿者他皆類此)以補邊郡三輔傳馬(張晏曰驛馬/也師古曰傳)
(音張/戀反)其令郡國毋歛今年馬口錢(文穎曰往時有馬口/出歛錢今省如淳曰)
(所謂租及/六畜也)三輔太常郡得以叔粟當賦(如淳曰百官表/太常主諸陵别)
(治其縣爵秩如三輔郡矣元帝永光五年令各屬在所/郡也師古曰諸應出賦算租稅者皆聽以叔粟當錢物)
(也叔/豆也)
三年春正月泰山有大石自起立上林有栁樹枯僵自
起生(師古曰僵偃也謂樹枯死偃/臥在地者也僵音紀良反)罷中牟苑賦貧民(師/古)
(曰在/滎陽)詔曰廼者民被水災頗匱於食朕虛倉廩(師古曰/倉新榖)
(所藏也廩榖/所振入也)使使者振困乏其止四年毋漕三年以前
所振貸非丞相御史所請邊郡受牛者勿收責(應劭曰/武帝始)
(開三邊徙民屯田皆與犁牛後丞相御史復間有所/今勑自上所賜與勿收責丞相所請乃令其顧税耳)
夏四月少府徐仁廷尉王平左馮翊賈勝胡皆坐縱反
者仁自殺平勝胡皆要斬冬遼東烏桓反以中郎將范
明友為度遼將軍(應劭曰當度遼水往擊/之故以度遼為官號)將北邊七郡
郡二千騎擊之
四年春正月丁亥帝加元服(如淳曰元服謂初冠加上/服也師古曰如氏以為衣)
(服之服此説非也元首也冠者首之所著故曰元/服其下汲黯傳序云上加元服是知謂冠為元服)見于
高廟賜諸侯王丞相大將軍列侯宗室下至吏民金帛
牛酒各有差賜中二千石以下及天下民爵毋收四年
五年口賦(如淳曰漢儀注民年七嵗至十四出口賦錢/人二十三二十錢以食天子其三錢者武帝)
(加口錢以補/車騎馬也)三年以前逋更賦未入者皆勿收(如淳曰/更有三)
(品有卒更有踐更有過更古者正卒無常人皆當迭為/之一月一更是謂卒更也貧者欲得顧更錢者次直者)
(出錢顧之月二千是謂踐更也天下人皆直戍邊三日/亦名為更律所謂繇戌也雖丞相子亦在戍邊之調不)
(可人人自行三日戍又行者當自戍三日不可往便還/因更住一嵗一更諸不行者出錢三百入官官以給戍)
(者是謂過更也律説卒踐更者居也居更縣中五月乃/更也後從尉律卒踐更一月休十一月也食貨志曰月)
(為更卒已復為正一嵗屯戍一嵗力役三十倍於古此/漢初因秦法而行之也後遂改易有讁乃戍邊一嵗耳)
(逋未出更錢者也師/古曰更音工衡反)令天下酺五日甲戌丞相千秋薨
(師古曰/田千秋)夏四月詔曰度遼將軍明友前以羌騎校尉將
羌王侯君長以下擊益州反虜後復率擊武都反氐今
破烏桓斬虜獲生有功(師古曰既斬反虜又/獲生口也俘取曰獲)其封明友
為平陵侯平樂監傅介子持節使(師古曰持/節而為使)誅斬樓蘭
王安歸首縣北闕封義陽侯五月丁丑孝文廟正殿火
上及羣臣皆素服發中二千石將五校作治六日成(師/古)
(曰率領五校之士以/作治也校音下教反)太常及廟令丞郎吏皆劾大不敬
會赦太常轑陽侯德免為庶人(文頴曰轉音料德江德/也轉陽在魏郡清淵師)
(古曰會六月赦/耳史終言之)六月赦天下
五年春正月廣陵王來朝益國萬一千户賜錢二千萬
黃金二百斤劒二安車一乘馬二駟(師古曰/八匹也)夏大旱六
月發三輔及郡國惡少年吏有告劾亡者屯遼東(如淳/曰告)
(者為人所告也劾者為人所劾也師古曰惡少/年為無頼子弟也告劾亡者謂被告劾而逃亡)秋罷象
郡分屬鬱林牂牁冬十一月大雷十二月庚戌丞相訢
薨(師古曰王訢/也訢亦欣字)
六年春正月募郡國徒築遼東𤣥莵城夏赦天下詔曰
夫榖賤傷農(師古曰糶多而/錢少是為傷也)今三輔太常榖減賤(鄭氏/曰減)
(音減少/之減)其令以叔粟當今年賦(應劭曰太常掌諸陵園/皆徙天下豪富民以充)
(實之後悉為縣/故與三輔同賦)右將軍張安世宿衞忠謹封富平侯烏
桓復犯塞遣度遼將軍范明友擊之
元平元年春二月詔曰天下以農桑為本日者省用罷
不急官(師古曰謂/非要職)減外繇(師古曰繇/讀曰傜)耕桑者益衆而百
姓未能家給(師古曰給足也家家/自給足是為家給也)朕甚愍焉其減口賦
錢有司奏請減什三上許之甲申晨有流星大如月衆
星皆隨西行夏四月癸未帝崩于未央宫(臣瓉曰帝年/九嵗即位即)
(位十三年壽二十二師古曰帝年八嵗即位/明年改元改元之後凡十三年年二十一)六月壬申
葬平陵(臣瓉曰自崩至葬凡四十九/日平陵在長安西北七十里)
贊曰昔周成以孺子繼統而有管蔡四國流言之變(師/古)
(曰四國謂管蔡商奄也流放也武王崩成王幼弱周公/攝政四國乃流言曰公將不利於孺子遂致雷風之異)
(成王既見金縢之冊乃不疑/周公事見豳詩及周書大誥)孝昭幼年即位亦有燕蓋
上官逆亂之謀成王不疑周公孝昭委任霍光各因其
時以成名大矣哉承孝武奢侈餘敝師旅之後海内虛
耗户口減半(師古曰耗損也音火到/反減讀為減省之減)光知時務之要輕
繇薄賦與民休息(師古曰繇/讀曰傜)至始元元鳳之間匈奴和
親百姓充實舉賢良文學問民所疾苦議鹽鐵而罷𣙜
酤尊號曰昭不亦宜乎
　
　
　
　
　
　
　前漢書卷七
　前漢書卷七考證
昭帝紀發軍屯西河○監本訛屯河西從宋本改
上耕於鉤盾弄田注○(臣召南/)按百官表少府屬官有
　鉤盾令丞後書志鉤盾令一人本注宦者典諸近池
　苑囿逰觀之處則應劭說是
夏陽男子張延年○通鑑考異曰紀作張延年雋不疑
　傳作成方遂又云一姓張名延年
封皇后父驃騎將軍上官安為桑樂侯○(臣召南/)按驃
　騎將軍此與霍光傳同而外戚傳及恩澤侯表公卿
　表俱作車騎將軍必有一誤
罷儋耳眞番郡○(臣召南/)按儋耳郡罷并入珠厓至元
　帝時珠厓亦罷又按後書東夷傳此年罷臨屯眞番
　以并樂浪元菟則不惟罷眞番一郡也
將三輔太常徒注○胡三省曰此刑徒輸作三輔及太
　常者也
三輔太常郡得以叔粟當賦注○顧炎武曰漢時田租
　本是叔粟今并口筭雜征之用錢者皆令以叔粟當
　之其獨行于三輔太常郡者不獨為榖賤傷農亦以
　减漕三百萬石慮儲偫之乏也
將北邊七郡郡二千騎擊之○(臣召南/)按匈奴傳明友
　為度遼將軍將二萬騎出遼東則此七郡應作十郡
　郡二千騎正合二萬之數
發中二千石將五校作治注○王禕曰五校謂中壘屯
　騎越騎射聲虎賁也
秋罷象郡分屬鬱林牂牁○(臣召南/)按此文可疑秦置
　象郡後屬南越漢破南越即故象郡置日南郡以地
　理志証之此時無象郡名且日南郡固始終未罷也
　
　
　
　
　前漢書卷七考證
欽定四庫全書
　前漢書卷八
　　漢　　蘭　　臺　令　　史　　班　固撰
　　唐正議大夫行秘書少監琅邪縣開國子顔師古注
　宣帝紀第八
孝宣皇帝(荀悅曰諱詢字次卿訽之字曰/謀應劭曰諡法聖善周聞曰宣)武帝曾孫戾
太子孫也(韋昭曰以違戾擅發兵故諡曰戾臣瓚曰太/子誅江充以除䜛賊而事不見明後武帝覺)
(寤遂族充家宣帝不得以加惡諡也董仲舒書曰有其/功無其意謂之戾無其功有其意謂之罪師古曰瓉說)
(是/也)太子納史良娣(服䖍曰史姓也良娣官也師古曰太/子有妃有良娣有孺子凡三等娣音)
(次第/之第)生史皇孫(師古曰以外家姓/稱之故曰史皇孫)皇孫納王夫人生宣
帝號曰皇曾孫生數月遭巫蠱事太子良娣皇孫王夫
人皆遇害語在太子傳曾孫雖在襁緥(李奇曰襁絡也/以繒布為之絡)
(負小児緥小兒大藉也孟康曰緥小兒被也師古曰襁/即今之小兒繃也緥孟說是也襁音居丈反緥音保繃)
(音補/耕反)猶坐收繫郡邸獄(如淳曰謂諸郡邸置獄也師古/曰據漢舊儀郡邸獄治天下郡)
(國上計者屬大鴻臚此盖巫蠱獄/繁收繫者衆故曾孫寄在郡邸獄)而丙吉為廷尉監(師/古)
(曰監者廷/尉之官屬)治巫蠱於郡邸憐曾孫之亡辜使女徒復作
淮陽趙徵卿渭城胡組更乳養(李奇曰復作者女徒也/謂輕罪男子守邉一嵗)
(女子輭弱不任守復令作於官亦一嵗故謂之復作徒/也孟康曰復音服謂弛刑徒也有赦令詔書去其鉗􁘸)
(赭衣更犯事不從徒加與民為例故當復為官作滿其/本罪年月日律名為復作也師古曰孟說是也趙徵卿)
(淮陽人胡組渭城人皆女徒也二人更遞乳養曾孫而/丙吉傳云郭徵卿紀傳不同未知孰是更音工衡反)
私給衣食視遇甚有㤙巫蠱事連嵗不决至後元二年
(○劉攽曰按武帝後元二年無赦元年乃有之蓋夲云/後元年後人誤作後元元年又就元字注二字後又誤)
(為二/耳)武帝疾往來長楊五柞宫(師古曰長楊五柞二宫/並在盩厔皆以樹名之)
(帝往来二宫之間也/柞字或作莋其音同)望氣者言長安獄中有天子氣上
遣使者分條中都官獄(師古曰中都官凡/京師諸官府也)繫者輕重皆
殺之内謁者令郭穰夜至郡邸獄(師古曰百官表云内/者署屬少府續漢書)
(志云掌宫中布張諸褻物丁孚漢官云令秩千/石蓋當時權為此使○劉攽曰謁字衍劉敞同)吉拒閉
使者不得入曾孫頼吉得全因遭大赦吉廼載曾孫送
祖母史良娣家語在吉及外戚傳後有詔掖庭養視上
屬籍宗正(應劭曰掖庭宫人之官有令丞宦者為之/詔勅掖庭養視之始令宗正著其屬籍)時
掖庭令張賀嘗事戾太子思顧舊㤙(師古曰/顧念也)哀曾孫奉
養甚謹以私錢供給教書既壯為取暴室嗇夫許廣漢
女(應劭曰暴室宫人獄也今曰薄室許廣漢坐法腐為/宦者作嗇夫也師古曰暴室者掖庭主織作染練之)
(署故謂之暴室取暴曬為名耳或云薄室者薄亦暴也/今俗語亦云薄曬蓋暴室職務既多因為置獄主治其)
(罪人故往往云暴室獄耳然本非獄名應説失之矣嗇/夫者暴室屬官亦猶縣鄉之嗇夫也曬音所懈反又音)
(所智/反)曾孫因依倚廣漢兄弟及祖母家史氏(師古曰倚/音於綺反)
受詩於東海澓中翁(服䖍曰澓音馥師古曰東海人姓/澓字中翁也澓音房福反中讀曰)
(仲/)髙材好學然亦喜游俠(師古曰喜/音許吏反)鬭雞走馬具知閭
里姧邪吏治得失數上下諸陵(師古曰諸陵皆據髙敞/地為之縣即在其側帝)
(每周㳺往來諸陵縣去則/上来則下故言上下諸陵)周徧三輔(師古曰㳺行/皆至其處)常困
於蓮勺鹵中(如淳曰為人所困辱也蓮勺縣有鹽池縱/廣十餘里其鄉人名為鹵中蓮音輦勺音)
(灼師古曰如說是也鹵者鹹地也今在/櫟陽縣東其鄉人謂此中為鹵鹽池也)尤樂杜鄠之間
(師古曰二縣之間也杜屬/京兆鄠屬扶風鄠音扈)率常在下杜(孟康曰在長安/南師古曰率者)
(總計之言也下/杜即今之杜城)時㑹朝請舍長安尚冠里(文穎曰以屬/弟尚親故嵗)
(時隨宗室朝㑹也如淳曰春曰朝秋曰請師古曰舍止/也尚冠者長安中里名帝㑹朝請之時即於此里中止)
(息請音/才姓反)身足下有毛臥居數有光燿(師古曰遍身及/足下皆有毛)每
買餅所從買家輙大讐(師古曰讎/讀曰售)亦以是自怪元平元
年四月昭帝崩毋嗣大將軍霍光請皇后徵昌邑王六
月丙寅王受皇帝壐綬尊皇后曰皇太后癸巳光奏王
賀淫亂請廢語在賀及光傳秋七月光奏議曰禮人道
親親故尊祖尊祖故敬宗大宗無嗣擇支子孫賢者為
嗣孝武皇帝曾孫病已(師古曰蓋以夙遭屯難而多病/苦故名病已欲其速差也後以)
(為鄙更/改諱詢)有詔掖庭養視至今年十八師受詩論語孝經
操行節儉慈仁愛人可以嗣孝昭皇帝後奉承祖宗子
萬姓(師古曰天子以萬姓/為子故云子萬姓)奏可遣宗正徳至曾孫尚冠
里舍洗沐賜御府衣太僕以軨獵車奉迎曾孫(文穎曰/軨獵小)
(車前有曲輿不衣也近世謂之軨獵車也孟康曰今之/載獵車也前有曲軨特髙大獵時立其中格射禽獸李)
(竒曰蘭輿輕車也師古曰文李二説皆是時未備天子/車駕故且取其輕便耳非藉髙大也孟説失之軨音鈴)
就齊宗正府庚申入未央宫見皇太后封為陽武侯(師/古)
(曰先封侯者不欲/立庶人為天子也)已而羣臣奉上璽綬即皇帝位謁髙
廟八月己巳丞相敞薨(師古曰/楊敞也)九月大赦天下十一月
壬子立皇后許氏賜諸侯王以下金錢至吏民鰥寡孤
獨各有差皇太后歸長樂宫初置屯衞
本始元年春正月募郡國吏民訾百萬以上徙平陵(文/穎)
(曰昭/帝陵)遣使者持節詔郡國二千石謹牧養民而風徳化
(師古曰以徳化被於下故云/風也詩序曰上以風化下)大將軍光稽首歸政上謙
譲委任焉論定䇿功益封大將軍光萬七千戸車騎將
軍光禄勲富平侯安世萬户(李斐曰居光禄位以車騎/官號尊之無車騎官屬)
詔曰故丞相安平侯敞等居位守職與大將軍光車騎
將軍安世建議定䇿以安宗廟功賞未加而薨其益封
敞嗣子忠及丞相陽平侯義(師古曰/蔡義)度遼將軍平陵侯
明友(師古曰/范明友)前將軍龍雒侯增(師古曰/韓增)太僕建平侯延
年(師古曰/杜延年)太常蒲侯昌(師古曰/蘇昌)諫大夫宜春侯譚(師古/曰王)
(譚/)當塗侯平(師古曰功臣表云魏不害以捕反者胡倩/功封當塗侯其子聖以定策功益封凡二)
(千二百戸今此紀言當塗侯平與/表乖錯未知孰是或者有二名乎)杜侯屠耆堂(蘇林曰/姓復陸)
(其祖父復陸支夲匈奴胡也歸義/為屬國王從驃騎有功乃更封也)長信少府闗内侯勝
(師古曰/夏侯勝)邑户各有差封御史大夫廣明為昌水侯(師古/曰田)
(廣/明)後將軍充國為營平侯(師古曰/趙充國)大司農延年為陽城
侯(師古曰/田延年)少府樂成為爰氏侯(師古曰/史樂成)光禄大夫遷為
平丘侯(師古曰/王遷)賜右扶風徳(師古曰/周徳)典屬國武(師古曰/蘇武)
廷尉光(師古曰/李光)宗正徳(師古曰楚元王之/曾孫劉辟强子)大鴻臚賢(師/古)
(曰韋/賢)詹事畸(蘇林曰畸音踦隻之踦師/古曰宋畸也音居宜反)光禄大夫吉(師/古)
(曰丙/吉)京輔都尉廣漢(師古曰趙廣漢也三輔郡皆有都/尉如諸郡左輔都尉治髙陵右輔)
(都尉治郿京輔都/尉治華隂灌北)爵皆關内侯徳武食邑(張晏曰舊關/内侯無邑也)
(以蘇武守節外國劉徳/宗室俊彦故特令食邑)夏四月庚午地震詔内郡國舉
文學髙第各一人(韋昭曰中國為内郡縁邉有夷狄障/塞者為外郡成帝時内郡舉方正北)
(邉二十二郡/舉勇猛士)五月鳳皇集膠東千乗赦天下賜吏二千
石諸侯相下至中都官宦吏六百石爵各有差(如淳曰/中都官)
(宦吏奄人為吏者也晉灼曰凡職在京師者也師古曰/二說皆非也中都官謂在京師諸官也宦吏諸奄官也)
自左更至五大夫(師古曰左更第十二爵也五大夫第/九爵也更音工衡反○劉敞曰案此)
(賜爵不及中二千石者縁王/即位九侯率已為關内侯矣)賜天下人爵各一級孝者
二級女子百户牛酒租稅勿收六月詔曰故皇太子在
湖未有號諡(師古曰湖縣名也/死於湖因即葬焉)嵗時祠其議諡置園邑
語在太子傳秋七月詔立燕刺王太子建為廣陽王(師/古)
(曰刺音/来曷反)立廣陵王胥少子𢎞為髙密王
二年春以水衡錢為平陵徙民起第宅(應劭曰水衡與/少府皆天子私)
(藏耳縣官公作當仰給司農今出水衡錢言宣帝即位/為異政也晋灼曰食貨志初大司農管鹽鐡官布多故)
(置水衡欲以主鹽鐡及楊可告緡上林財物/衆乃令水衡主上林上林三官主鑄錢也)大司農陽
城侯田延年有罪自殺(師古曰坐増/僦直而自入)夏五月詔曰朕以
𦕈身奉承祖宗夙夜惟念孝武皇帝躬履仁義選明將
討不服匈奴逺遁平氐羌昆明南越百蠻鄉風(師古曰/鄉讀曰)
(嚮/也)款塞來享(應劭曰款叩也皆叩塞門来服従也如淳/曰款寛也請除守塞者自保不為冦害也)
(故曰款五原塞師古曰應說是也此汎/説夷狄来賔之事非呼韓邪保塞意也)建太學修郊祀
定正朔協音律封泰山塞宣房(蘇林曰隄名在東郡界/李斐曰決河上宫名也)
(張晏曰瓠子隄名師/古曰蘇張二說皆是)符瑞應寳鼎出白麟獲功徳茂盛
不能盡宣而廟樂未稱(師古曰/稱副也)其議奏有司奏請宜加
尊號六月庚午尊孝武廟為世宗廟奏盛徳文始五行
之舞(應劭曰宣帝復采昭徳之舞為盛徳舞以尊世/宗廟也諸帝廟皆常奏文始四時五行舞也)天
子世世獻武帝廵狩所幸之郡國皆立廟賜民爵一級
女子百戸牛酒匈奴數侵邉又西伐烏孫烏孫昆彌及
公主因國使者上書(師古曰昆彌烏孫王之號/也國使者漢朝之使也)言昆彌
願發國精兵擊匈奴唯天子哀憐出兵以救公主秋大
發興調關東輕車鋭卒(師古曰調亦選也鋭利也/言其勇利也調音徒釣反)選郡
國吏三百石伉健習騎射者皆從軍(師古曰伉强/也音口浪反)御史
大夫田廣明為祁連將軍(應劭曰祁連匈奴中山名也/諸將分部廣明值此山因以)
(為號也師古曰/祁音上夷反)後將軍趙充國為蒲類將軍(應劭曰蒲/類匈奴中)
(海名也在敦煌北晋灼曰匈奴/傳有蒲類澤師古曰晋説是也)雲中太守田順為虎牙
將軍及度遼將軍范明友前將軍韓增凡五將軍兵十
五萬騎校尉常惠持節護烏孫兵咸擊匈奴
三年春正月癸亥皇后許氏崩戊辰五將軍師發長安
夏五月軍罷祁連將軍廣明虎牙將軍順有罪下有司
皆自殺(晋灼曰田千秋子也廣/明坐逗留順坐增虜𫉬)校尉常惠將烏孫兵入
匈奴右地大克𫉬封列侯大旱郡國傷旱甚者民毋出
租賦三輔民就賤者且毋收事盡四年(晋灼曰不給官/役也師古曰収)
(謂租賦也事謂役使/也盡夲始四年而止)六月己丑丞相義薨(師古曰/蔡義)
四年春正月詔曰蓋聞農者興徳之夲也今嵗不登已
遣使者振貸困乏其令太官損膳省宰(師古曰膳具食/也食之善者也)
(宰為屠殺也省減也漢儀注太/宰令屠者七十二人宰二百人)樂府減樂人使歸就農
業丞相以下至都官令丞(師古曰都官令丞/京師諸署之令丞)上書入榖
輸長安倉助貸貧民民以車船載榖入關者得毋用傳
(師古曰傳傳符也欲榖之多故/不問其出入也傳音張戀反)三月乙夘立皇后霍氏
賜丞相以下至郎吏從官金錢帛各有差赦天下夏四
月壬寅郡國四十九地震或山崩水出詔曰盖災異者
天地之戒也朕承洪業奉宗廟託于士民之上未能和
羣生廼者地震北海琅邪壞祖宗廟朕甚懼焉丞相御
史其與列侯中二千石博問經學之士有以應變(師古/曰謂)
(禦塞災/異也)輔朕之不逮毋有所諱令三輔太常内郡國舉
賢良方正各一人律令有可蠲除以安百姓條奏被地
震壞敗甚者勿收租賦大赦天下上以宗廟墮素服避
正殿五日(師古曰墮者毁/也音火規反)五月鳯皇集北海安丘淳于
(師古曰二縣/皆屬北海郡)秋廣川王吉有罪廢遷上庸自殺(○宋祁/曰吉一)
(作去/字)
地節元年(應劭曰以先者地震山崩水出扵/是改年曰地節欲令地得其節)春正月有
星孛于西方三月假郡國貧民田(師古曰權以/給之不常與)夏六月
詔曰蓋聞堯親九族以和萬國(師古曰尚書堯典云克/明俊徳以親九族九族)
(既睦平章百姓百姓昭/明協和萬邦故詔引之)朕䝉遺徳奉承聖業惟念宗室
屬未盡而以罪絶若有賢材改行勸善其復屬使得自
新(師古曰復/音扶目反)冬十一月楚王延夀謀反自殺十二月癸
亥晦日有蝕之
二年春三月庚午大司馬大將軍光薨詔曰大司馬大
將軍博陸侯(師古曰尊/之故不名)宿衞孝武皇帝三十餘年輔孝
昭皇帝十有餘年遭大難躬秉義率三公諸侯九卿大
夫定萬世䇿以安宗廟天下蒸庶咸以康寧(師古曰蒸/衆庶人也)
(康安/也)功徳茂盛朕甚嘉之復其後世疇其爵邑(張晏曰/律非始)
(封十減二疇者等也言不復/減也師古曰復音方目反)世世毋有所與(師古曰與/讀曰豫)
功如蕭相國夏四月鳳皇集魯郡羣鳥從之(師古曰今/流俗書夲)
(此下云戊申立皇太子而後年又有立皇太子事此盖/以元紀云元帝二嵗宣帝即位八嵗為皇太子故後人)
(妄於此書加之舊夲無也據疏廣及丙吉傳並云地節/三年立皇太子此即明驗而或者妄為臆説乖扵實矣)
大赦天下五月光禄大夫平丘侯王遷有罪下獄死上
始親政事又思報大將軍功徳廼復使樂平侯山領尚
書事(師古曰霍山/光之兄孫)而令羣臣得奏封事以知下情五日
一聴事自丞相以下各奉職奏事以傅奏其言(應劭曰/敷陳也)
(各自奏陳其言然後試之以官/考其功徳也師古曰傅讀曰敷)考試功能侍中尚書功
勞當遷及有異善厚加賞賜至于子孫終不改易(師古/曰言)
(各久其職事也○劉攽曰至于子孫謂賞賜逮/及子孫非謂侍中尚書官至子孫不改易也)樞機周
密品式備具上下相安莫有茍且之意也
三年春三月詔曰蓋聞有功不賞有罪不誅雖唐虞猶
不能以化天下今膠東相成勞来不怠(師古曰王成也/勞来者言慰勉)
(而招延之也小雅鴻鴈之詩序曰勞來/還定安集之勞音盧到反来音盧代反)流民自占八萬
餘口(師古曰占者謂自隠度其戸/口而著名籍也占音之贍反)治有異等(師古曰政/治異扵常)
(等/)其秩成中二千石賜爵關内侯又曰鰥寡孤獨髙年
貧困之民朕所憐也前下詔假公田貸種食(師古曰貸/音吐戴反)
其加賜鰥寡孤獨髙年帛二千石嚴教吏謹視遇母令
失職(師古曰職常也失/職謂失其常業也)令内郡國舉賢良方正可親民
者夏四月戊申立皇太子大赦天下賜御史大夫爵闗
内侯中二千石爵右庶長(張晏曰自公孫𢎞後丞相常/封列侯第二十等爵故賜御)
(史大夫爵關内侯第十九等爵也右庶長第十一等爵/也師古曰張說非也此以立皇太子國之大慶故特賜)
(御史大夫及中二千/石爵耳非常制也)天下當為父後者爵一級賜廣陵
王黄金千斤諸侯王十五人黄金各百斤列侯在國者
八十七人黄金各二十斤冬十月詔曰廼者九月壬申
地震朕甚懼焉有能箴朕過失(師古曰/箴戒也)及賢良方正直
言極諫之士以匡朕之不逮(師古曰/匡正也)毋諱有司(李竒曰/諱避也)
(雖有司在顯職皆/言其過勿避之)朕既不徳不能附逺是以邉境屯戍
未息今復飭兵重屯久勞百姓(師古曰飭讀與/勅同飭整也)非所以
綏天下也其罷車騎將軍右將軍屯兵又詔池籞未御
幸者假與貧民(蘇林曰折竹以䋲綿連禁禦使人不得/往来律名為籞服䖍曰籞在池水中作)
(室可用棲鳥鳥入中則捕之應劭曰池者陂池也籞者/禁苑也臣瓉曰籞者所以養鳥也設為籓落周覆其上)
(令鳥不得出猶苑之畜獸池之/畜魚也師古曰蘇應二説是)郡國宫館勿復修治流
民還歸者假公田貸種食(師古曰貸音吐戴反種/五榖種也音之勇反)且勿
算事(師古曰不出算/賦及給徭役)十一月詔曰朕既不逮導民不明
(師古曰不逮者/意慮不及也)反側晨興念慮萬方不忘元元惟恐羞
先帝聖徳(師古曰羞/謂沗辱也)故竝舉賢良方正以親萬姓歴載
臻兹然而俗化闕焉(師古曰多歴年/載迄至于今)傳曰孝弟也者其
為仁之夲與(師古曰論語載有/若之言與讀曰予)其令郡國舉孝弟有行
義聞於鄉里者各一人十二月初置廷尉平四人秩六
百石省文山郡并蜀(師古曰以其/縣道𨽻蜀郡)
四年春二月封外祖母為博平君故鄼侯蕭何曾孫建
世為侯詔曰導民以孝則天下順今百姓或遭衰絰凶
災(師古曰衰/音千囬反)而吏繇事使不得葬(師古曰繇讀曰/徭事謂役使之)傷孝
子之心朕甚憐之自今諸有大父母父母䘮者勿繇事
使得收歛送終盡其子道夏五月詔曰父子之親夫婦
之道天性也雖有患禍猶蒙死而存之(師古曰/䝉冒也)誠愛結
於心仁厚之至也豈能違之哉自今子首匿父母妻匿
夫孫匿大父母皆勿坐(師古曰凡首匿者言/為謀首而藏匿罪人)其父母匿
子夫匿妻大父母匿孫罪殊死皆上請廷尉以聞立廣
川恵王孫文為廣川王秋七月大司馬霍禹謀反詔曰
廼者東織室令史張赦(應劭曰舊時有東西織室織作/文繡郊廟之服令史其主者史)
使魏郡豪李竟(文穎曰有權/勢豪右大家)報冠陽侯霍雲謀為大逆
(如淳曰報白也師古曰此説非也謂張赦因李竟傳言/於霍雲與共謀反耳非告白其罪也赦既為織室令史)
(身在京師不須李竟𤼵/之據霍禹傳其事明矣)朕以大將軍故抑而不揚兾其
自新今大司馬博陸侯禹與母宣成侯夫人顯及從昆
弟冠陽侯雲樂平侯山(師古曰據霍光傳雲山皆去病/之孫則扵禹為子行也今此紀)
(言從昆弟盖傳寫者脱子/字耳當言從昆弟子也)諸姊妹壻度遼將軍范眀友
長信少府鄧廣漢中郎將任勝騎都尉趙平長安男子
馮殷等(晋灼曰漢/語字子都)謀為大逆顯前又使女侍醫淳于衍
進藥殺共哀后(師古曰殺讀曰/弑共讀曰㳟)謀毒太子欲危宗廟逆
亂不道咸伏其辜諸為霍氏所詿誤未發覺在吏者皆
赦除之八月己酉皇后霍氏廢九月詔曰朕惟百姓失
職不贍遣使者循行郡國問民所疾苦(師古曰行/音下更反)吏或
營私煩擾不顧厥咎朕甚閔之今年郡國頗被水災已
振貸(師古曰貸/音吐戴反)鹽民之食而賈咸貴(師古曰賈讀曰/價其下亦同)衆
庶重困(師古曰更増其困/也重音直用反)其減天下鹽賈又曰令甲死
者不可生(文穎曰蕭何承秦法所作為律今律經是也/天子詔所增損不在律上者為令令甲者前)
(帝第一令也如淳曰令有先後故有令甲令乙令丙/師古曰如説是也甲乙者若今之第一第二篇耳)刑
者不可息(李斐曰息滅也若黥劓者雖欲改過其創瘢/不可復滅也師古曰息謂生長也言劓刖臏)
(割之徒不可更生長亦猶/謂子為息耳李說非也)此先帝之所重而吏未稱(師/古)
(曰稱/副也)今繫者或以掠辜若飢寒瘐死獄中(蘇林曰瘐病/也囚徒病律)
(名為瘐如淳曰律囚以飢寒而死曰瘐師古曰瘐病是/也此言囚或以掠笞及飢寒及疾病而死如說非矣庾)
(音庚字或作/㢏其音亦同)何用心逆人道也朕甚痛之其令郡國嵗
上繫囚以掠笞若瘐死者所坐名縣爵里(師古曰名其/人名也縣所)
(屬縣也爵其身之官/爵也里所居邑里也)丞相御史課殿最以聞(師古曰凡/言殿最者)
(殿後也課居後也最凡要之/首也課居先也殿音丁見反)十二月清河王年有罪廢
遷房陵
元康元年春以杜東原上為初陵更名杜縣為杜陵徙
丞相將軍列侯吏二千石訾百萬者杜陵三月詔曰廼
者鳳皇集泰山陳留甘露降未央宫朕未能章先帝休
烈(師古曰章明也/休美也烈業也)協寧百姓承天順地調序四時𫉬䝉
嘉瑞賜兹祉福夙夜兢兢靡有驕色内省匪解永惟罔
極(師古曰省視也永長也惟思也罔無也極中也帝言/内自視察不敢惰怠長思政道恐無其中也解讀曰)
(懈/)書不云乎鳳皇来儀庶尹允諧(師古曰虞書益稷之/篇曰簫韶九成鳳皇)
(来儀擊石拊石百獸率舞庶尹允諧言奏樂之和鳯皇/以其容儀来下百獸相率舞蹈是乃衆官之長信皆和)
(輯故神/人交暢)其赦天下徒賜勤事吏中二千石以下至六百
石爵自中郎吏至五大夫(師古曰賜中郎吏爵得至五/大夫自此以上每為等級而)
(髙賜也五大夫第九爵也一曰二千石至五大夫自此/以下而差降○劉攽曰爵自中郎吏文誤盖夲云自中)
(更至五大夫傳者誤以更為吏遂衍出郎字與民爵不/過公乗則賜吏爵自五大夫而上也以中二千石爵中)
(更二千石亦當左更真比同千石當右庶長六百/石則五大夫矣尋夲始元年詔文則知此説是)佐史
以上二級民一級女子百戸牛酒加賜鰥寡孤獨三老
孝弟力田帛所振貸勿收夏五月立皇考廟益奉明園
户為奉明縣(師古曰奉明園即皇考史皇孫/之所𦵏也夲名廣明後追改也)復髙皇帝
功臣絳侯周勃等百三十六人家子孫令奉祭祀(師古/曰復)
(音方目反/以下亦同)世世勿絶其毋嗣者復其次秋八月詔曰朕
不明六蓺鬱于大道(孟康曰鬱/不通也)是以隂陽風雨未時其
博舉吏民厥身修正通文學眀於先王之術宣究其意
者各二人(師古曰/究盡也)中二千石各一人(○劉攽曰此詔是/下丞相御史者故)
(云各二人下云中二千石/各一人於文似少潤飾)冬置建章衞尉
二年春正月詔曰書云文王作罰刑兹無赦(師古曰周/書康誥之)
(辭也言文王作法罰其有亂/常違教者則刑之無放釋也)今吏修身奉法未有能稱
朕意朕甚愍焉其赦天下與士大夫厲精更始(李斐曰/今吏已)
(修身奉法矣但不能稱上意故赦之師古曰言文王作/罰有犯之者皆刑無赦今我意有所閔閔吏修身奉法)
(矣而未稱其任故特赦之與更始耳李說非也○劉攽/曰言吏修身奉法未有能稱朕意故須赦也何則身不)
(修則不䏻率下法不奉則或阿枉如此則民坐罪者乃/無辜安得如文王刑兹無赦也○劉敞曰此詔正謂吏)
(未能修身奉法有稱上意者故特赦之與更始申儆之/也顔李以意疑宣帝不當謂吏皆未修身奉法乃斷其)
(辭曲為釋觧/失之逺矣)二月乙丑立皇后王氏(師古曰王/奉光女)賜丞相
以下至郎從官錢帛各有差三月以鳳皇甘露降集賜
天下吏爵二級民一級女子百户牛酒鰥寡孤獨髙年
帛夏五月詔曰獄者萬民之命所以禁暴止邪養育羣
生也能使生者不怨死者不恨則可謂文吏矣今則不
然用法或持巧心析律貳端深淺不平(師古曰析分也/謂分破律條妄)
(生端緒以/出入人罪)增辭飾非以成其罪奏不如實上亦亡繇知
(師古曰上者天子自/謂也繇讀與由同)此朕之不明吏之不稱四方黎民
將何仰哉二千石各察官屬勿用此人吏務平法或擅
興繇役飾厨傳稱過使客(韋昭曰厨謂飲食傳謂傳舍/言修飾意氣以稱過使而已)
(師古曰使人及賔客來者稱其意而遣之/令過去也稱音尺孕反過者過度之過也)越職踰法以
取名譽譬猶踐薄冰以待白日豈不殆哉(師古曰/殆危也)今天
下頗被疾疫之災朕甚愍之其令郡國被災甚者毋出
今年租賦又曰聞古天子之名難知而易諱也今百姓
多上書觸諱以犯罪者朕甚憐之其更諱詢諸觸諱在
令前者赦之(師古曰令/謂今詔書)冬京兆尹趙廣漢有罪要斬
三年春以神爵數集泰山賜諸侯王丞相將軍列侯二
千石金郎從官帛各有差賜天下吏爵二級民一級女
子百戸牛酒鰥寡孤獨髙年帛三月詔曰蓋聞象有罪
舜封之(應劭曰象者舜弟也日以殺舜為/事舜為天子猶封之於有庳之國)骨肉之親粲
而不殊(師古曰粲明也殊絶也/常明扵仁㤙不離絶也)其封故昌邑王賀為海
昬侯又曰朕微眇時御史大夫丙吉中郎將史曾史元
長樂衛尉許舜侍中光禄大夫許延夀皆與朕有舊㤙
及故掖庭令張賀輔導朕躬修文學經術㤙惠卓異厥
功茂焉詩不云乎無徳不報(師古曰大雅抑之詩也/言受人之徳必有報也)封
賀所子弟子侍中中郎將彭祖為陽都侯(如淳曰賀張/安世兄有一)
(子早死故以彭祖為子師古/曰所子者言養弟子以為子)追賜賀諡曰陽都哀侯吉
曾元舜延夀皆為列侯故人下至郡邸獄復作(師古曰/謂胡組)
(趙徵卿之輩/也復扶目反)嘗有阿保之功(臣瓉曰阿/倚保養也)皆受官禄田宅
財物各以㤙深淺報之夏六月詔曰前年夏神爵集雍
(晋灼曰漢注大如鷃爵黄喉白頸/黒背腹斑文也師古曰鷃音晏)今春五色鳥以萬數
飛過屬縣(師古曰三/輔諸縣也)翺翔而舞欲集未下其令三輔毋
得以春夏擿巢探卵彈射飛鳥(師古曰擿音佗狄反射/音食亦反○宋祁曰南)
(夲飛鳥下有/畢年二字)具為令立皇子欽為淮陽王
四年春正月詔曰朕惟耆老之人髮齒堕落血氣衰微
亦亡暴虐之心今或罹文法拘執囹圄不終天命朕甚
憐之自今以來諸年八十以上非誣告殺傷人佗皆勿
坐(師古曰誣告人及殺傷人/皆如舊法其餘則不論)遣太中大夫彊等十二人
循行天下(師古曰行/音下更反)存問鰥寡覽觀風俗察吏治得失
舉茂材異倫之士二月河東霍徵史等謀反誅三月詔
曰廼者神爵五采以萬數集長樂未央北宫高寢甘泉
㤗畤殿中及上林苑朕之不逮寡于徳厚屢𫉬嘉祥非
朕之任其賜天下吏爵二級民一級女子百戸牛酒加
賜三老孝弟力田帛人二匹鰥寡孤獨各一匹秋八月
賜故右扶風尹翁歸子黄金百斤以奉其祭祀又賜功
臣適後黄金人二十斤(師古曰適讀曰嫡承嗣者也或/子或孫不拘後裔故總言後也)
丙寅大司馬衛將軍安世薨比年豐穀石五錢(師古曰/比頻也)
神爵元年(應劭曰前年神爵集/于長樂宫故改元)春正月行幸甘泉郊泰
畤三月行幸河東祠后土詔曰朕承宗廟戰戰栗栗惟
萬事統未燭厥理(師古曰惟思也/統緒也燭照也)廼元康四年嘉榖𤣥
稷降于郡國(服䖍曰𤣥/稷黒粟也)神爵仍集(師古曰/仍頻也)金芝九莖産
于函徳殿銅池中(服䖍曰金芝色像金也如淳曰函亦/含也銅池承霤也晋灼曰以銅作池)
(也師古曰函徳殿名也銅池承/霤是也以銅為之函讀與含同)九真獻竒獸(蘇林曰白/象也晋灼)
(曰漢注駒形麟色牛角仁而愛/人師古曰非白象也晋說是矣)南郡𫉬白虎威鳯為寳
(服䖍曰威鳳鳥名也晋灼曰鳳之有威儀者/也與尚書鳳皇来儀同意師古曰晋說是)朕之不眀
震于珍物(服䖍曰震驚也蘇林曰震動也珍物瑞應/也師古曰蘇説是也𫉬珍物而心感動也)飭
躬齋精祈為百姓(師古曰飭與勅/同為音于偽反)東濟大河天氣清静
神魚舞河幸萬嵗宫神爵翔集(服䖍曰萬嵗宫在東郡/平陽縣今有津晋灼曰)
(黄圗汾隂有萬嵗宫是時/幸河東師古曰晋說是)朕之不徳懼不能任其以五
年為神爵元年賜天下勤事吏爵二級民一級女子百
户牛酒鰥寡孤獨高年帛所振貸物勿收行所過毋出
田租西羌反𤼵三輔中都官徒弛刑(李竒曰弛廢也謂/若今徒解鉗釱赭)
(衣置任輸作也師古曰中都官京師諸官府也漢儀注/長安中諸官獄三十六所弛刑李說是也若今徒囚但)
(不枷鎻而責保散役/之耳弛音式爾反)及應募佽飛射士(服䖍曰周時度/江越人在船下)
(負船將覆之佽飛入水殺之漢因以材力名官如淳曰/吕氏春秋荆有茲非得寳劒於干將渡江中流兩蛟繞)
(舟兹非㧞寳劒赴江刺兩蛟殺之荆王聞之任以執圭/後世以為勇力之官兹佽音相近臣瓉曰本秦左弋官)
(也武帝改曰佽飛官有一令九丞在上林苑中結矰繳/以弋鳬鴈嵗萬頭以供祀宗廟許慎曰佽便利也便利)
(矰繳以弋鳬鴈故曰佽飛詩曰抉拾既佽者也師古曰/取古勇力人以名官熊渠之類是也亦因取其便利輕)
(疾若飛故號佽飛弋鳬鴈事自使佽飛/為之非取飛鳥為名瓉説失之佽音次)羽林孤兒(應劭/曰天)
(有羽林大將軍之星林喻若林木之盛羽羽翼鷙擊之/意故以名武官焉如淳曰百官表取從軍死事者之子)
(養羽林官教以五兵號曰羽林孤兒少/壯令從軍漢儀注羽林從官七百人)胡越騎三河潁
川沛郡淮陽汝南材官金城隴西天水安定北地上郡
騎士羌騎詣金城夏四月遣後將軍趙充國彊弩將軍
許延夀擊西羌六月有星孛于東方即拜酒泉太守辛
武賢為破羌將軍(師古曰即就也就酒/泉而拜之不徴入)與兩將軍並進
(師古曰兩將軍即/趙充國許延夀)詔曰軍旅暴露轉輸煩勞其令諸侯
王列侯蠻夷王侯君長當朝二年者皆毋朝(師古曰朝/來年之正)
(月/)秋賜故大司農朱邑子黄金百斤以奉祭祀後將軍
充國言屯田之計語在充國傳
二年春二月詔曰廼者正月乙丑鳳皇甘露降集京師
羣鳥從以萬數朕之不徳屢𫉬天福祗事不怠其赦天
下夏五月羌虜降服斬其首惡大豪楊玉酋非首(文穎/曰羌)
(胡名大帥為酋如中國言魁非首其名也如淳曰酋音/酒􁀙熟師古曰文說失矣酋者自其魁帥之稱而此酋)
(不當其義也蓋首惡者唱首為惡也大豪者魁帥也楊/玉及酋非皆人名言斬此二人之首級耳既已言大豪)
(不當重言酋且趙充國傳又云酋非楊玉首此其明驗/也酋音才由反○宋祁曰予按􁀙非字當為音酒酋熟)
(鄭注月令/酒孰曰酋)置金城屬國以處降羌秋匈奴日逐王先賢
撣(鄭氏曰撣音纒束之纒晋灼/曰音田師古曰鄭音是也)將人衆萬餘来降使都
䕶西域騎都尉鄭吉迎日逐破車師皆封列侯九月司
隸校尉蓋寛饒有罪下有司自殺匈奴單于遣名王奉
獻(師古曰名王者謂有/大名以别諸小王也)賀正月始和親(師古曰賀來/嵗之正月)
三年春起樂㳺苑(師古曰三輔黄圗云在杜陵西北又/闗中記云宣帝立廟於曲池之北號)
(樂游案其處則今之所呼樂游廟者是也其餘基/尚可識焉盖夲為苑後因立廟乎樂音来各反)三月
丙午丞相相薨(師古曰/魏相)秋八月詔曰吏不廉平則治道
衰今小吏皆勤事而奉禄薄(師古曰奉音扶/用反其下亦同)欲其毋侵
漁百姓難矣(如淳曰漁奪也謂奪其利便也晋灼曰許/慎云捕魚之字也師古曰漁者若言漁獵)
(也晋說/是也)其益吏百石以下奉十五(如淳曰律百石奉月/六百韋昭曰若食一)
(斛則益五斗○宋祁曰刋誤據後漢志及/師古百官表注當云律百石奉月十六斛)
四年春二月詔曰廼者鳳皇甘露降集京師嘉瑞並見
修興泰一五帝后土之祠祈為百姓䝉祉福(師古曰為/音于偽反)
鸞鳯萬舉蜚覽翺翔集止于旁(師古曰萬舉猶言舉以/萬數也蜚古飛字也言)
(鸞鳯飛翔覽/觀都邑也)齋戒之暮神光顯著薦鬯之夕神光交錯
(師古曰鬯香/酒所以祭神)或降于天或登于地或從四方來集于壇
上帝嘉嚮海内承福(師古曰嚮/讀曰饗)其赦天下賜民爵一級
女子百户牛酒鰥寡孤獨髙年帛夏四月潁川太守黄
覇以治行尤異秩中二千石(如淳曰太守雖號二千石/有千石八百石居者有功)
(徳茂異乃得滿秩覇得中二千石九卿秩也晋灼曰此/直謂二千石増秩為中二千石耳不謂滿不滿也師古)
(曰如說非也霸舊已二千石矣今増為中二千石以寵/異之此與地節三年増膠東相王成秩其事同耳漢制)
(秩二千石者一嵗得一千四百四十石實不滿二千石/也其云中二千石者一嵗得二千一百六十石舉成數)
(言之故曰中二/千石中者滿也)賜爵關内侯黄金百斤及潁川吏民有
行義者爵人一一級力田一級貞婦順女帛令内郡國舉
賢良可親民者各一人五月匈奴單于遣弟呼留若王
勝之来朝(師古曰呼留若者王/之號也勝之其人名)冬十月鳳皇十一集杜
陵十一月河南太守嚴延年有罪弃市十二月鳯皇集
上林
五鳯元年(應劭曰先者鳳皇/五至因以改元云)春正月行幸甘泉郊泰畤
皇太子冠皇太后賜丞相將軍列侯中二千石帛人百
匹太夫人八十匹(○宋祁曰一夲/作夫丁八十匹)夫人六十匹(○宋祁/曰一夲)
(無此/五字)又賜列侯嗣子爵五大夫男子為父後者爵一級
夏赦徒作杜陵者冬十二月乙酉朔日有蝕之左馮翊
韓延夀有罪弃市
二年春三月行幸雍祠五畤夏四月己丑大司馬車騎
將軍增薨(師古曰/韓増)秋八月詔曰夫婚姻之禮人倫之大
者也酒食之㑹所以行禮樂也(○劉攽曰多樂字○陽/夏公曰古語多此類非)
(衍字/也)今郡國二千石或擅為苛禁禁民嫁娶不得具酒
食相賀召由是廢鄉黨之禮令民亡所樂非所以導民
也詩不云乎民之失徳乾餱以愆(師古曰小雅伐木之/詩也餱食也愆過也)
(言人無㤙徳不相飲食則闕乾餱/之事為過惡也乾音干餱音侯)勿行苛政冬十一月
匈奴呼遬累單于帥衆来降(師古曰遬古速/字累音力追反)封為列侯
十二月平通侯楊惲(師古曰惲/音於吻反)坐前為光禄勲有罪免
為庶人不悔過怨望大逆不道要斬
三年春正月癸卯丞相吉薨(師古曰/丙吉也)三月行幸河東祠
后土詔曰往者匈奴數為邉冦百姓被其害朕承至尊
未能綏安匈奴虛閭權渠單于請求和親病死右賢王
屠耆堂代立骨肉大臣立虛閭權渠單于子為呼韓邪
單于擊殺屠耆堂諸王並自立分為五單于更相攻擊
(師古曰更/音工衡反)死者以萬數畜産大耗什八九(師古曰耗損/也言十損其)
(八九也耗/音呼到反)人民飢餓相燔燒以求食(師古曰燔焚/也音扶元反)因大
乖亂單于閼氏(服䖍曰閼/氏音焉支)子孫昆弟及呼遬累單于名
王右伊秩訾且渠當戸以下(師古曰伊秩訾且渠當戸/皆匈奴官號也訾音子移)
(反且音/子余反)將衆五萬餘人来降歸義單于稱臣使弟奉珍
朝賀正月北邉晏然靡有兵革之事朕飭躬齊戒(師古/曰飭)
(與勅/同)郊上帝祠后土神光竝見或興于谷燭燿齊宫十
有餘刻(師古曰燭亦照也/刻者以漏言時也)甘露降神爵集已詔有司告
祠上帝宗廟三月辛丑鸞鳳又集長樂宫東闕中樹上
(張晏曰門外闕内/衡馬之襄樹也)飛下止地文章五色留十餘刻吏民
並觀朕之不敏懼不能任婁䝉嘉瑞獲茲社福(師古曰/婁古屢)
(字/)書不云乎雖休勿休祗事不怠(師古曰周書吕刑之/辭言雖見褒美勿自)
(以為有徳美當敬/於事無怠惰也)公卿大夫其朂焉(師古曰/朂勉也)減天下口
錢赦殊死以下賜民爵一級女子百戸牛酒大酺五日
加賜鰥寡孤獨髙年帛置西河北地屬國以處匈奴降
者
四年春正月廣陵王胥有罪自殺匈奴單于稱臣遣弟
谷蠡王入侍(服䖍曰谷音鹿韋昭曰蠡音如鹿反/師古曰谷服音是也蠡音洛奚反)以邉
塞亡寇減戍卒什二大司農中丞耿夀昌奏設常平倉
以給北邉(應劭曰夀昌奏令邉郡榖賤時増價而糴/穀貴時減價而糶名曰常平倉見食貨志)省
轉漕賜爵關内侯夏四月辛丑晦日有蝕之詔曰皇天
見異以戒朕躬是朕之不逮吏之不稱也(師古曰/稱副也)以前
使使者問民所疾苦復遣丞相御史掾二十四人循行
天下(師古曰行/音下更反)舉寃獄察擅為苛禁深刻不改者
甘露元年春正月行幸甘泉郊泰畤匈奴呼韓邪單于
遣子右賢王銖婁渠堂入侍(師古曰銖音殊/婁音力于反)二月丁巳
大司馬車騎將軍延夀薨(文穎曰/許延夀)夏四月黄龍見新豐
丙申太上皇廟火甲辰孝文廟火上素服五日冬匈奴
單于遣弟左賢王来朝賀
二年春正月立皇子囂為定陶王(師古曰/囂音敖)詔曰廼者鳳
皇甘露降集黄龍登興醴泉滂流枯槁榮茂(師古曰槁/音口老反)
神光並見咸受禎祥(師古曰禎正也/祥福也禎音貞)其赦天下減民算
三十(師古曰一算/減錢三十也)賜諸侯王丞相將軍列侯中二千石
金錢各有差賜民爵一級女子百户牛酒鰥寡孤獨髙
年帛夏四月遣䕶軍都尉禄將兵擊珠崖秋九月立皇
子宇為東平王冬十二月行幸萯陽宫(應劭曰宫在鄠/秦文王所起伏)
(儼曰在扶風李斐曰萯音/倍師古曰應說李音是也)屬玉觀(服䖍曰以玉飾因名/焉在扶風李竒曰屬)
(玉音鸑鷟其上有此鳥因以為名晋灼曰屬玉水鳥/似鵁鶄以名觀也師古曰晋灼是也屬音之欲反)匈
奴呼韓邪單于款五原塞(師古曰/款叩也)願奉國珍朝三年正
月(師古曰欲於甘露/三年正月行朝禮)詔有司議咸曰聖王之制施徳行
禮先京師而後諸夏先諸夏而後夷狄詩云率禮不越
遂視既發相土烈烈海外有截(文穎曰遂徧也發行也/言契能使其民率禮不)
(越法度徧承視其教令奉順而行也相土契孫也烈烈/威也截整齊也威武之盛烈烈然四海之外率服整齊)
(也師古曰此商/頌長發之詩)陛下聖徳充塞天地光被四表(師古曰/四表四)
(方之/外也)匈奴單于鄉風慕義(師古曰鄉/讀曰嚮)舉國同心奉珍朝
賀自古未之有也單于非正朔所加王者所客也禮儀
宜如諸侯王稱臣昧死再拜位次諸侯王下詔曰蓋聞
五帝三王禮所不施不及以政(師古曰言荒外之人非/禮所設者政刑亦不及)
今匈奴單于稱北藩臣朝正月朕之不逮徳不能𢎞覆
其以客禮待之位在諸侯王上
三年春正月行幸甘泉郊泰畤匈奴呼韓邪單于稽侯
狦來朝(應劭曰狦音若訕李竒曰□音山師古/曰稽音古奚反□音刪又音先安反)贊謁稱
藩臣而不名賜以璽綬冠帶衣裳安車駟馬黄金錦繡
繒絮使有司道單于(師古曰道讀/曰𨗳𨗳引也)先行就邸長安宿長
平上自甘泉宿池陽宫上登長平阪(如淳曰阪名也在/池陽南上原之阪)
(有長平觀去長安五十里師古曰/涇水之南原即今所謂眭城阪也)詔單于毋謁(師古曰/不拜見)
(也/)其左右當戸之羣皆列觀(孟康曰左右當/户匈奴官名)蠻夷君長
王侯迎者數萬人夾道陳上登渭橋咸稱萬嵗單于就
邸置酒建章宫饗賜單于觀以珍寳(師古曰/觀示也)二月單于
罷歸遣長樂衛尉高昌侯忠(晋灼曰功/臣表董忠)車騎都尉昌(晋/灼)
(曰韓/昌)騎都尉虎(文穎曰不知姓晋灼曰百官表唯記三/輔郡以上若此皆不見姓無從知之)
將萬六千騎送單于單于居幕南保光禄城(孟康曰前/光禄徐自)
(為所/築城)詔北邉振榖食郅支單于逺遁(師古曰/郅音質)匈奴遂定
詔曰廼者鳳皇集新蔡羣鳥四面行列皆鄉鳳皇立以
萬數(師古曰行音胡/郎反鄉讀曰嚮)其賜汝南太守帛百匹新蔡長吏
三老孝弟力田鰥寡孤獨各有差賜民爵二級毋出今
年租三月己丑丞相覇薨(文穎曰/黄霸)詔諸儒講五經同異
太子太傅蕭望之等平奏其議上親稱制臨決焉廼立
梁丘易大小夏侯尚書榖梁春秋博士冬烏孫公主來
歸(應劭曰楚/王女觧憂)
四年夏廣川王海陽有罪廢遷房陵冬十月丁卯未央
宫宣室閣火
黄龍元年(應劭曰先是黄龍見新豐因以冠元焉師古/曰漢注云此年二月黄龍見廣漢郡故改年)
(然則應說非也見新豐者於此五載矣○劉攽曰案宣/帝率四年改元而郊祀志先言改元甘露其夏黄龍見)
(新豐其下乃云後間嵗改元黄龍然後又云正月復幸/甘泉然則宣帝自追用五年前黄龍改元爾若是年黄)
(龍見史官焉得不/書漢注未可據也)春正月行幸甘泉郊泰畤匈奴呼韓
邪單于來朝禮賜如初二月單于歸國詔曰蓋聞上古
之治君臣同心舉措曲直各得其所(師古曰措置/也音千故反)是以
上下和洽海内康平其徳弗可及已(師古曰已/語終辭)朕既不
明數申詔公卿大夫務行寛大(師古曰申束/也謂約束之)順民所疾
苦(師古曰知所疾/苦則順其意也)將欲配三王之隆明先帝之徳也今
吏或以不禁姦邪為寛大縦釋有罪為不苛或以酷惡
為賢皆失其中(師古曰中/音竹仲反)奉詔宣化如此豈不繆哉方
今天下少事繇役省減兵革不動而民多貧盜賊不止
其咎安在上計簿具文而已(師古曰雖有其文而實不/副也簿音歩户反其下亦)
(同/)務為欺謾以避其課(師古曰謾誑言也/音慢又音莫連反)三公不以為
意朕將何任(師古曰言/無所委任)諸請詔省卒徒自給者皆止(應/劭)
(曰時有請云詔使出者省卒徒以其直自給不復取稟/假雖有進入於官非舊章也故絶之張晏曰先是武帝)
(以用度不足宜有以益官者或奉使求不受奉禄自省/其徒衆以取其禀者或自給於是姦吏縁以為利所得)
(多於本禄故絶之如淳曰是時有所省卒徒而羣臣有/請之以自給官府者先時聴與之今更悔之不復聴也)
(師古曰應張/二說是也)御史察計簿疑非實者按之使眞偽毋相
亂三月有星孛于王良閣道入紫宫(蘇林曰/皆星名)夏四月詔
曰舉亷吏誠欲得其真也吏六百石位大夫有罪先請
秩禄上通足以效其賢材自今以來毋得舉(韋昭曰吏/六百石者)
(不得復舉/為㢘吏也)冬十二月甲戌帝崩于未央宫(臣瓉曰帝年/十八即位即)
(位二十五年/夀四十三)癸巳尊皇太后曰太皇太后(師古曰於此/已書尊太皇)
(太后而元紀之首又重書之然尊太皇太后及/皇太后宜同一時則元紀為是而此紀誤重之)
贊曰孝宣之治信賞必罰(師古曰有功必/賞有罪必罰)綜核名實政
事文學法理之士咸精其能至于技巧工匠器械自元
成間鮮能及之(師古曰械者器之總名也一曰有盛為/械無盛為器鮮少也言少有能及之者)
(鮮音先/踐反)亦足以知吏稱其職民安其業也遭值匈奴乖
亂推亡固存(李竒曰推亡者若紂為無道天下苦之有/滅亡之形周武遂推而敝之固存者譬如)
(鄰國以道涖民上下一心勢必能存因就而堅固之今/匈奴内自奮争有事故宣帝能朝呼韓邪而固存之走)
(郅支單于使逺遁是謂推亡也師古曰尚書仲虺之誥/曰推亡固存邦乃其昌言有亡道者則推而滅之有存)
(道者則輔而固之王者如/此國乃昌盛故此賛引之)信威北夷(師古曰信讀為申/古通用字一說恩)
(信及威並/著北夷)單于慕義稽首稱藩功光祖宗業垂後嗣可
謂中興侔徳殷宗周宣矣(師古曰侔等殷之/高宗及周宣王也)
　
　
　
　
　
　
　
　前漢書卷八
　前漢書卷八考證
宣帝紀内謁者令郭穰注○劉攽曰謁字衍○(臣召南/)
　按丙吉傳亦作内謁者未必兩文並訛且據百官表
　謁者署與内者署並屬少府謁字或非衍也
皇太后歸長樂宫○胡三省曰漢太后常居長樂宫皇
　太后自昌邑之廢居未央宫今宣帝既立復居長樂
　宫也
自左更至五大夫○劉攽曰緣王即位九侯率已為關
　内侯矣(臣召南/)按兩句俱有訛字宣帝以庶人封侯
　即帝位並未為王也九侯二字尤不可觧據前文自
　田廣明以下新封五侯而已以文義推之應作緣帝
　即位九卿率已為關内侯即指上文之右扶風徳典
　屬國武廷尉光宗正徳大鴻臚賢等也
秋七月詔立燕刺王太子建為廣陽王云云○(臣召南/)
　按封廣陽王表作五月封廣陵王表作十月
下有司皆自殺注田千秋子也○(臣召南/)按廣明與順
　皆姓田而順則千秋子也句上應有順字各夲俱誤
　脱耳
鳳皇集魯郡○(臣召南/)按魯是時尚為國不得稱郡通
　鑑但云集魯可謂至慎
其罷車騎將軍右將軍屯兵○(臣召南/)按此罷兩將軍
　之屯兵非罷將軍官也是時車騎將軍為張安世右
　將軍為霍禹帝此舉以收霍氏權柄耳
復高皇帝功臣云云○通鑑考異曰功臣表詔復家者
　皆云元康四年其數非一不容盡訛盖紀訛耳
其益吏百石以下奉十五○通鑑考異曰荀恱漢紀云
　益吏百石以下俸五十斛盖以十五難曉故改之然
　詔云以下恐難指五十斛也
平通侯楊惲坐前為光禄勲云云○(臣召南/)按惲之死
　在四年此時但與戴長樂相告免官耳通鑑考異已
　辨此條之誤
丙申太上皇廟火甲辰孝文廟火○(臣照/)按兩火字並
　應是灾字左傳曰火人火之也倘係人火之必記事
　實故知並是灾字之訛四年未央宫宣室閣火亦然
遣䕶軍都尉禄將兵擊珠崖○珠崖前後文俱作厓
　
　
　
　
　
　
　
　
　
　
　
　
　前漢書卷八考證
欽定四庫全書
　前漢書卷九
　　漢　　蘭　　臺　　　令　　