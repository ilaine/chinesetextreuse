
　資治通鑑卷三十三　　　宋　司馬光　撰
　　　　　　　　　　　　　　胡三省　音註
　漢紀二十五(起閼逢攝提格盡/旃䝉單閼凡二年)
　　孝成皇帝下
綏和二年春正月上行幸甘泉郊泰畤　二月(荀考異/  紀云)
(赦天下今本紀/無之故不取)壬子丞相方進薨時熒惑守心(心為明/堂熒惑)
(守心王者惡之火曰熒惑星熒惑天子理/也雖有明天子必視熒惑所在見天文志)丞相府議曹
平陵李尋(議曹職在論議自公/府至州郡皆有之)奏記方進言災變廹切
大責日加安得保斥逐之戮(師古曰言其事重/不但斥逐而已也)闔府三
百餘人(師古曰三百餘人/言丞相之官屬也)唯君侯擇其中與盡節轉凶
方進憂之不知所出㑹郎賁麗善為星(善為甘石之學/也師古曰賁姓)
(也麗名也/賁音肥)言大臣宜當之上乃召見方進還歸未及引
决(師古曰引决自/裁也還従宣翻)上遂賜冊責讓以政事不治災害並
臻百姓窮困(冊即䇿書也説文冊符命也諸侯進受於/王也象其札一長一短中有二䋲之形程)
(大昌演繁露曰䇿制長二尺短者半之其次一長一短/兩編下陮用篆書此漢䇿拜丞相之制也至䇿免則以)
(尺一木兩行而𨽻書與/䇿拜異矣治直吏翻)曰欲退君位尚未忍使尚書令
賜君上尊酒十石飬牛一君審處焉(如淳曰漢儀注有/天地大變天下大)
(過皇帝使侍中持節乘四白馬賜上尊酒十斛牛一頭/䇿告殃咎使者去半道丞相即上病使者還未白事尚)
(書以丞相不起聞律稻米一斗得酒一斗為上尊稷米/一斗得酒一斗為中尊粟米一斗得酒一斗為下尊師)
(古曰稷即粟也宜為黍米不當言稷且作/酒自有澆淳之異為上中下耳處昌吕翻)方進即日自
殺上秘之遣九卿䇿贈印綬賜乗輿祕器少府供張柱
檻皆衣素(乗繩證翻祕器東園祕器也供音居用翻張/音竹亮翻師古曰柱屋柱也檻軒前闌版也)
(皆以白素衣之/衣音於既翻)天子親臨弔者數至禮賜異於它相故
事(師古曰漢舊儀云丞相有疾皇帝法駕親至問疾從/西門入即薨移居第中車駕徃弔賜棺槨及歛具贈)
(錢塟地塟日公卿已/下㑹塟數所角翻)
　臣光曰晏嬰有言天命不慆不貳其命(晏子對齊侯/禳彗之辭也)
　(杜預曰慆疑/也音他刀翻)禍福之至安可移乎昔楚昭王宋景公
　不忍移災於卿佐曰移腹心之疾寘諸股肱何益也
　(左傳哀六年有雲如衆赤鳥夹日而飛三日楚子使/問諸周太史周太史曰其當王身乎若禜之可移於)
　(令尹司馬王曰移腹心之疾而寘諸股肱何益遂弗/禜史記宋景公時熒惑守心景公憂之司星子韋曰)
　(可移於相公曰相吾之股肱曰可移於民公曰君者/待民曰可移於嵗公曰嵗饑民困吾誰為君子韋曰)
　(天髙聴卑君有仁人之言三/熒惑宜有動候之果徙三度)藉其災可移(藉之為言/借也假也)
　(設為之言以發/所欲言之意)仁君猶不忍為况不可乎使方進罪
　不至死而誅之以當大變是誣天也方進有罪當刑
　隠其罪而厚其塟是誣人也孝成欲誣天人而卒無
　所益(卒于/恤翻)可謂不知命矣
三月上行幸河東祠后土　丙戌帝崩于未央宫(臣瓚/曰帝)
(年二十即位即位二十六年夀四十五/師古曰即位明年乃改元耳夀四十六)帝素彊無疾病
(自彊以為/無疾病也)是時楚思王衍梁王立來朝(衍楚孝王/囂之子)明旦
當辭去上宿供張白虎殿又欲拜左将軍孔光為丞相
已刻侯印書賛(師古曰賛謂廷拜之文賛進也廷進/而拜之也書賛者書賛辭於策也)昏
夜平善鄉晨傅絝韈欲起(應劭曰傅著也師古曰鄉讀/曰嚮傅讀曰附絝古袴字也)
(韈音武/伐翻)因失衣不能言(攬衣而失/手緩縦也)晝漏上十刻而崩(司/漏)
(之度有晝漏夜漏是時三月晝漏五十/八刻上者漏箭浮而上也上時掌翻)民間讙譁咸歸
罪趙昭儀(讙許/元翻)皇太后詔大司馬莽雜與御史丞相廷
尉治問皇帝起居發病状趙昭儀自殺
　班彪賛曰臣姑充後宫為媫妤(媫妤音/接予)父子昆弟侍
　帷幄數為臣言(數所角翻/為于偽翻)成帝善修容儀升車正立
　不内顧不疾言不親指(師古曰不内顧者儼然端嚴/不廻眄也不疾言者為輕肆)
　(也不親指者為惑下也此三句者本論語鄉黨篇述/孔子之事班氏引之今論語云車中不内顧不疾言)
　(不親指内顧者説者以為前視不過衡軶旁視不過/輢較與此不同輢音於綺翻余謂此亦成帝學論語)
　(而有得於修容儀者也夫聖人道徳之容積于中而/發於外帝則因論語之文而剛制其外而已損者三)
　(樂帝何不能服膺斯言乎嗚呼豈唯是哉論/語二十篇修身齊家治國平天下盡在是矣)臨朝淵
　嘿尊嚴若神可謂穆穆天子之容矣(淵深嘿静也師/古曰禮記云天)
　(子穆穆諸侯皇皇大夫濟濟士蹌蹌/毛晃曰穆穆和敬貌朝直遥翻下同)博覽古今容受
　直辭公卿奏議可述遭世承平上下和睦然湛于酒
　色(師古曰湛讀曰耽孔穎/達曰耽者過禮之樂)趙氏亂内外家擅朝言之
　可為於邑(師古曰於邑短氣貌讀如本/字於又音烏邑又音烏合翻)建始以來王
　氏始執國命哀平短祚莽遂簒位蓋其威福所由來
　者漸矣(言王氏之禍/始於成帝)
是日孔光於大行前拜受丞相博山侯印綬(大行前謂/大行皇帝)
(柩前韋昭曰大行者不反之辭恩/澤侯表博山侯國於南陽順陽)　富平侯張放聞帝
崩思慕哭泣而死(放自河東都尉徵為侍中光禄/勲丞相翟方進奏免放遣就國)
　荀悦論曰放非不愛上忠不存焉故愛而不忠仁之
　賊也
皇太后詔南北郊長安如故(永始三年復甘泉秦畤雍/五畤汾隂后土祠罷長安)
(南北/郊)　夏四月丙午太子即皇帝位謁髙廟尊皇太后
曰太皇太后皇后曰皇太后大赦天下哀帝初立躬行
儉約省減諸用政事由已出朝廷翕然望至治焉(治直/吏翻)
　己邜塟孝成皇帝于延陵(臣瓉曰自崩至塟凡五十/四日延陵在扶風去長安)
(六十二里延考異曰成紀三月丙戌帝崩于未央宮四/月己邜塟  陵臣瓉曰自崩及塟凡五十四日漢紀乃)
(云三月丙午帝崩四月己夘塟延陵自崩及塟三十四/日按是年三月己巳朔無丙午四月己亥朔無己夘若)
(依成紀當云五月己夘塟依荀紀當云閏三月丙午崩/二者各冇差舛未知孰是按是年閏七月不當頓差四)
(月今且従/成紀之文)　太皇太后令傅太后丁姬十日一至未央
宫有詔問丞相大司空定陶共王太后宜當何居(共讀/曰恭)
丞相孔光素聞傅太后為人剛暴長於權謀自帝在襁
褓而飬長教道至於成人(飬長知兩翻/道讀曰導)帝之立又有力
(事見上卷/元延四年)光心恐傅太后與政事(師古曰與/讀曰豫)不欲與帝
旦夕相近(近其/靳翻)即議以為定陶太后宜改築宫大司空
何武曰可居北宫上従武言北宫有紫房複道通未央
宫(長安記桂宫在未央宫北亦曰北宫余按漢書平帝/紀成帝趙皇后退居北宫哀帝傅皇后退居桂宫則)
(北宫桂宫/自是兩宫)傅太后果従複道朝夕至帝所求欲稱尊號
貴寵其親屬使上不得由直道行(師古曰不得依正直/之道也余謂小宗不)
(得間大宗藩后不得位匹長樂私/戚不得妄干恩澤所謂正道也)髙昌侯董宏(宏髙昌/侯董忠)
(子也功臣表髙/昌侯國于千乗)希指上書言秦荘襄王母本夏氏而為
華陽夫人所子及即位俱稱太后(事見六卷秦孝文王/元年上時掌翻華户)
(化/翻)宜立定陶共王后為帝太后事下有司(下遐/嫁翻)大司馬
王莽左将軍關内侯領尚書事師丹劾奏宏知皇太后
至尊之號天下一綂而稱引亡秦以為比喻詿誤聖朝
(劾户槩翻/詿户卦翻)非所宜言大不道上新立謙讓納用莽丹言
免宏為庶人傅太后大怒要上欲必稱尊號(要一/遥翻)上乃
白太皇太后令下詔尊定陶恭王為恭皇　五月丙戌
立皇后傅氏傅太后従弟晏之子也(従才/用翻)　詔曰春秋
母以子貴(見公羊春秋/傳隠元年)宜尊定陶太后曰恭皇太后丁
姬曰恭皇后各置左右詹事食邑如長信宫中宫(應劭/曰成)
(帝母王太后居長信宫李竒曰𫝊姬如長/信丁姬如中宫也師古曰中宫皇后之宫)追尊傅父為
崇祖侯丁父為褒徳侯封舅丁明為陽安侯舅子滿為
平周侯皇后父晏為孔鄉侯(師古曰傅父傅太后之父/丁父丁太后之父地理志)
(汝南郡有陽安縣恩澤侯表平周侯食邑/於南陽湖陽孔鄉侯食邑於沛郡夏丘)皇太后弟侍
中光禄大夫趙欽為新城侯(地理志河南/郡有新城縣)太皇太后詔
大司馬莽就第避帝外家莽上疏乞骸骨帝遣尚書令
詔起莽又遣丞相孔光大司空何武左将軍師丹衛尉
傅喜白太皇太后曰皇帝聞太后詔甚悲大司馬即不
起皇帝即不敢聴政太后乃復令莽視事(太皇太后止/稱太后史省)
(文復扶/又翻)　成帝之世鄭聲尤甚(周末有鄭衛之樂東門/溱洧之詩鄭聲也桑中)
(濮上之音衛聲也皆滛聲也其後凡滛/聲通謂之鄭聲孔子曰鄭聲滛是也)黄門名倡丙彊
景武之屬富顯於世(倡音齒/良翻)貴戚至與人主争女樂(盖/王)
(氏五侯淳于/長之屬也)帝自為定陶王時疾之又性不好音(好呼/到翻)
六月詔曰孔子不云乎放鄭聲鄭聲滛(師古曰論語載/孔子之言鄭國)
(有溱洧之水男女亟於其/間聚㑹故俗亂而樂滛)其罷樂府官(立樂府見十九/卷元狩三年)
郊祭樂及古兵法武樂在經非鄭衛之樂者别屬他官
(郊祭樂亦武帝置今以給祠南北郊大樂鼓嘉至鼓邯/鄲鼓騎吹鼓江南鼓淮南鼓巴俞鼓歌鼓楚嚴鼓梁皇)
(鼔臨淮鼓兹邡鼔朝賀置酒陳殿上應古兵法凡鼓十/二人員百二十八人郊祭員十三人諸族樂人兼雲招)
(給祠南北郊用六十七人兼給事雅樂用四人夜誦員/五人剛别柎員二人給盛徳主調箎員二人聴工以日)
(知律冬夏至一人鍾工磬工簫工員各一人僕射二人/主領諸樂人皆不可罷竽工員三人罷一琴工員五人)
(罷三柱工員二人罷一繩弦工員六人罷四鄭四㑹員/六十二人留一人給事雅樂餘罷張瑟員八人留一安)
(世樂鼓沛吹鼓族歌鼓陳吹鼔商樂鼓東海鼓長樂鼓/縵樂鼔凡鼔八員百二十八人朝賀置酒陳前殿房中)
(不應經法治竽員五人楚鼔員六人常従倡三十人常/従象人四人詔隨常従倡十六人秦倡員三十九人秦)
(倡象人員三人詔隨秦倡一人雅大人員九人朝賀置/酒為樂楚四㑹員十七人巴四㑹員十二人銚四㑹員)
(十二人齊四㑹員十九人蔡謳員三人齊謳員六人竽/瑟鐘磬員五人皆鄭聲可罷師學百四十四人其七十)
(二人給太官桐馬酒其七十二人可罷大凡八百二十/九人其三百八十八人不可罷可領屬大樂其四百四)
(十一人不應經法或鄭衛之聲皆可罷奏可晋灼曰邡/音方師古曰招讀與翹同剛及别柎皆鼔名也柎音膚)
(柱工主筝瑟之柱者弦琴瑟之弦繩言主糾合作之也/縵樂雜樂也音漫挏音動李竒曰以馬乳為酒撞挏乃)
(成孟康曰象人若今戲蝦魚師/子者也韋昭曰著假面者也)凡所罷省過半然百姓
漸漬日乆又不制雅樂有以相變豪富吏民湛沔自若
(漸讀曰沾師古曰湛讀曰沈/又讀曰耽自若言自如故也)　王莽薦中壘校尉劉歆
有材行(行下/孟翻)為侍中稍遷光禄大夫貴幸更名秀(歆改/名秀)
(冀以應圗䜟/更工衡翻)上復令秀典領五經卒父前業(秀父向典/校書見三)
(十卷河平三年師古曰卒/終也復扶又翻卒子恤翻)秀於是總羣書而奏其七畧
有輯略有六藝略有諸子略有詩賦略有兵書略有術
數略有方技略(師古曰輯略謂羣書之摠要輯與集同/六藝六經也諸子即下九流是也詩賦)
(則自屈原荀卿至揚雄等所作也兵書則權謀技巧形/勢隂陽之書也術數則天文歴譜五行蓍龜雜占形法)
(之書也方技則醫經經/方房中神仙之書也)凡書六略三十八種(種章/勇翻)五百
九十六家萬三千二百六十九卷其叙諸子分為九流
曰儒曰道曰隂陽曰法曰名曰墨曰從横曰雜曰農(従/子)
(容/翻)以為九家皆起於王道既㣲諸侯力政時君世主好
惡殊方(好呼到翻/惡烏路翻)是以九家之術蠭出並作(師古曰蠭/與鋒同)
各引一端崇其所善以此馳説取合諸侯其言雖殊譬
如水火相滅亦相生也(水滅火而生/木木復生火)仁之與義敬之與
和相反而皆相成也易曰天下同歸而殊途一致而百
慮(師古曰下/繫之辭)今異家者推所長窮知究慮以明其指雖
有蔽短合其要歸亦六經之支與流裔(師古曰裔衣末/也其於六經如)
(水之下流/衣之末裔)使其人遭明王聖主得其所折中(中竹/仲翻)皆股
肱之材已(師古曰已/語終辭)仲尼有言禮失而求諸野(師古曰/言都邑)
(失禮則於外野/求之亦将有獲)方今去聖乆逺道術缺廢無所更索(師/古)
(曰索求也/索山客翻)彼九家者不猶愈於野乎(師古曰/愈勝也)若能修六
蓺之術而觀此九家之言舎短取長(舎讀/曰捨)則可以通萬
方之略矣　河間恵王良能修獻王之行(行下/孟翻)母太后
薨服喪如禮詔益封萬户以為宗室儀表(師古曰儀表/者言為禮儀)
(之表率余謂有儀可象謂之/儀四外望之以正謂之表)初董仲舒説武帝(説輸/芮翻)以
秦用商鞅之法除井田(事見三卷周/顯王十九年)民得賣買富者田
連阡陌貧者亡立錐之地(亡讀與/無同)邑有人君之尊里有
公侯之富小民安得不困古井田灋雖難卒行(卒讀/曰猝)宜
少近古(少詩/沼翻)限民名田以贍不足(師古曰名田占田也/各為限制不使富者)
(過制則可使貧/弱之家足也)塞并兼之路去奴婢除専殺之威(服䖍/曰不)
(得専殺奴婢也塞/悉則翻去羌吕翻)薄賦歛省繇役(歛力贍翻/繇讀曰徭)以寛民力
然後可善治也(治直/吏翻)及上即位師丹復建言(復扶/又翻)今累
世承平豪富吏民訾數鉅萬(訾與/貲同)而貧弱愈困宜略為
限天子下其議(下遐/稼翻)丞相光大司空武奏請自諸侯王
列侯公主名田各有限關内侯吏民名田皆毋過三十
頃奴婢毋過三十人(據哀帝紀有司條奏諸侯王列侯/得名田國中列侯在長安及公主)
(得名田縣道關内侯吏民名田皆毋得過三十頃諸侯/王奴婢二百人列侯公主百人關内侯吏民三十人與)
(此少異食貨/志亦與紀同)期盡三年犯者沒入官時田宅奴婢賈為
減賤(賈讀/曰價)貴戚近習皆不便也(皆不以為/便於己也)詔書且須後
(師古曰/須待也)遂寝不行又詔齊三服官諸官織綺繡難成害
女紅之物皆止無作輸(齊三服官及諸織官皆無作難/成之物以輸送也如淳曰紅亦)
(工也其所作已成未成皆止無復作皆輸所近官府也/師古曰如説非也謂未成者不作已成者不輸耳余謂)
(如説固非顔説亦未若/余説之為簡易明白也)除任子令及誹謗詆欺灋(應劭/曰任)
(子令者漢儀注吏二千石以上視事滿三年得任同産/若子一人為郎不以徳選故除之師古曰任保也詆誣)
(也/)掖庭宫人年三十以下出嫁之(重絶人/道也)官奴婢五十
以上免為庶人益吏三百石以下俸　上置酒未央宫
内者令為傅太后張幄坐於太皇太后坐旁(百官志内/者令屬少)
(府以宦者為之掌中布張諸衣物為/于偽翻師古曰坐音杜卧翻下同)大司馬莽按行(行/下)
(孟/翻)責内者令曰定陶太后藩妾何以得與至尊並徹去
更設坐(去𦍑吕翻/更工衡翻)傅太后聞之大怒不肯㑹重怨恚莽
(師古曰㑹謂至酒/所也重音直用翻)莽復乞骸骨(復扶/又翻)秋七月丁夘上賜
莽黄金五百斤安車駟馬罷就第(一考異曰公卿表十/  月丁夘大司馬莽)
(免庚午師丹為大司馬四月徙又曰十月癸酉丹為大/司空又曰太子太傅師丹為左将軍五月遷荀紀七月)
(丁巳大司馬莽免按丹若以十一月為司馬四月徙官/不得以十月為司空也七月丁夘朔無丁巳年表月誤)
(荀紀/日誤)公卿大夫多稱之者上乃加恩寵置中黄門為莽
家給使(蘇林曰使黄門/在其家為使令)十日一賜餐又下詔益封曲陽
侯根安陽侯舜新都侯莽丞相光大司空武邑户各有
差(益封根二千户舜五百户舜音子也莽三百五十户/光千户武更以南陽犨之博望鄉為汜鄉侯國益封)
(千/户)以莽為特進給事中朝朔望見禮如三公(朝直/遥翻)又還
紅陽侯立於京師(立就國見/上卷去年)傅太后従弟右将軍喜好
學問有志行(従才用翻好呼到/翻行下孟翻下同)王莽既罷退衆庶歸望
於喜初上之官爵外親也(外親外/家之親)喜獨執謙稱疾傅太
后始與政事數諫之(與讀曰豫/數所角翻)由是傅太后不欲令喜
輔政庚午以左将軍師丹為大司馬封髙鄉亭侯(按丹/傅及)
(恩澤侯表皆云封/髙樂侯國於東海)賜喜黄金百斤上右将軍印綬以光
禄大夫飬病以光禄勲淮陽彭宣為右将軍大司空何
武尚書令唐林皆上書言喜行義修潔忠誠憂國内輔
之臣也(言可為内朝/輔弼之臣)今以寝病一旦遣歸衆庶失望皆
曰傅氏賢子以議論不合於定陶太后故退百寮莫不
為國恨之(為于/偽翻)忠臣社稷之衛魯以季友治亂(師古曰/謂季氏)
(亡則魯不昌/治直吏翻)楚以子玉輕重(師古曰謂楚殺子/玉而晋侯喜可知)魏以無
忌折衝(事見上卷秦/荘襄王三年)項以范増存亡(事見髙/帝紀)百萬之衆
不如一賢故秦行千金以間亷頗(事見五卷周赧王五/十五年間古莧翻)
漢散萬金以疏亞夫(事見十卷髙帝/三年疏與疎同)喜立於朝陛下之
光輝傅氏之廢興也(如淳曰傅喜顯則傅氏興其廢亦/如之晋灼曰用喜於陛下有光明)
(而傅氏之廢復得興也師古曰/如説是余謂晋説亦未可厚非)上亦自重之故尋復進
用焉(明年復進用/喜復扶又翻)　建平侯杜業上書詆曲陽侯根髙
陽侯薛宣安昌侯張禹而薦朱博帝少而聞知王氏驕
盛(少詩/照翻)心不能善以初立故且優之後月餘司𨽻校尉
解光(解户/買翻)奏曲陽侯先帝山陵未成公聘取掖庭女樂
五官殷嚴王飛君等置酒歌舞(如淳曰五官官名也外/戚傳云五官視三百石)
及根兄子成都侯况亦聘取故掖庭貴人以為妻(况商/子也)
皆無人臣禮大不敬不道於是天子曰先帝遇根况父
子至厚也今乃背恩忘義(背蒲/妹翻)以根嘗建社稷之䇿(師/古)
(曰謂立哀帝為嗣也/事見上卷元延四年)遣歸國免况為庶人歸故郡(王氏/故魏)
(郡元/城人)根及况父商所薦舉為官者皆罷(以具/黨也)　九月庚
申地震自京師到北邊郡國三十餘處壞城郭(壞音/怪)凡
壓殺四百餘人上以災異問待詔李尋(云考異曰尋𫝊/  使侍中衛尉)
(傅喜問尋按公卿表傅喜為衛尉二月遷右将軍/十一月罷地震在九月當是時喜已不為衛尉矣)對曰
夫日者衆陽之長(長知/兩翻)人君之表也君不修道則日失
其度晻昩亡光(師古曰晻與暗/同又音烏感翻)間者日尤不精光明侵
奪失色邪氣珥蜺數作(孟康曰暈適背鐍抱珥虹蜺皆/日旁氣也珥形㸃黒也如淳曰)
(雄為虹雌為蜺凡氣在旁相對為珥在旁如半環向日/為抱向外為背有氣刺日為鐍鐍映傷也適者日之将)
(食先有黑之變也蜺讀曰齧/珥音仍吏翻數所角翻下同)小臣不知内事竊以日視
陛下志操衰於始初多矣唯陛下執乾剛之德彊志守
度(謂守法/度也)毋聴女謁邪臣之態諸保阿乳母甘言卑辭
之託斷而勿聴勉彊大義(斷丁管翻/彊其兩翻)絶小不忍良有不
得已(良甚/也)可賜以貨財不可私以官位誠皇天之禁也
臣聞月者衆隂之長(長知/兩翻)妃后大臣諸侯之象也閒者
月數為變此為母后與政亂朝(與讀曰豫朝/直遥翻下同)隂陽俱傷
兩不相便外臣不知朝事竊信天文即如此近臣已不
足杖矣(師古曰杖/謂倚任也)唯陛下親求賢士無彊所惡(師古曰/邪佞之)
(人誠可賤惡勿得寵而異/之令其盛彊也惡烏路翻)以崇社稷尊彊本朝臣聞五
行以水為本(五行一曰水水/者天一所生)水為準平王道公正修明
則百川理落脉通(師古曰落/謂經絡也)偏黨失綱則湧溢為敗今
汝潁漂涌(地理志潁川郡陽城縣陽乾山潁水所出東/至沛郡下蔡縣入淮過郡三行千五百里汝)
(水出汝南郡定陵縣髙陵山東南至/新蔡入淮過郡四行千三百四十里)與雨水並為民害
此詩所謂百川沸騰咎在皇甫卿士之屬(師古曰詩小/雅十月之交)
(之詩也皇甫卿士/周室女寵之族也)唯陛下少抑外親大臣臣聞地道柔
静隂之常義也聞者關東地數震(數所/角翻)宜務崇陽抑隂
以救其咎固志建威(固志以用英俊建威/以黜姦邪建立也)閉絶私路拔
進英雋退不任職以彊本朝夫本彊則精神折衝(師古/曰言)
(有欲衝突為害/者則折挫之)本弱則招殃致凶為邪謀所陵聞徃者
淮南王作謀之時其所難者獨有汲黯以為公孫𢎞等
不足言也(事見十九卷武/帝元狩元年)𢎞漢之名相於今無比而尚
見輕何况亡𢎞之屬乎故曰朝廷亡人則為賊亂所輕
(亡讀/曰無)其道自然也　騎都尉平當使領河隄(師古曰為/使而領其)
(事使音/疏吏翻)奏九河今皆窴滅(窴與/填同)按經義治水有決河深
川(師古曰決分泄也深浚/治也治直之翻下同)而無隄防壅塞之文(塞悉/則翻)河
從魏郡以東多溢決水迹難以分明四海之衆不可誣
(爾雅九夷八狄七戎六蠻謂之四海孔穎達曰東方曰/夷者風俗通云東方人好生萬物觝觸地而出夷者觝)
(也其類有九依東夷傳一曰𤣥莬二曰樂浪三曰髙麗/四曰滿飾五曰鳬臾六曰索家七曰東屠八曰倭人九)
(曰天鄙南方曰蠻者風俗通云君臣同川而浴極為簡/慢蠻者慢也其類有八李廵注爾雅云一曰天竺二曰)
(咳首三曰僬僥四曰跛踵五曰穿胷六曰儋耳七曰狗/軹八曰旁舂西方曰戎者風俗通云斬伐殺生不得其)
(中戎者兇也其類有六李廵注爾雅云一曰僥夷二曰/戎央三曰老白四曰耆𦍑五曰鼻息六曰天剛北方曰)
(狄者風俗通云父子嫂叔同宂無别狄者辟也其行邪/辟其類有五李廵注爾雅云一曰月支二曰穢貊三曰)
(匈奴四曰單于五曰白屋諸儒之説畧有異同/然平當所謂四海之衆但言四海之内之人耳)宜博求
能浚川疏河者上従之待詔賈讓奏言治河有上中下
䇿古者立國居民疆理土地必遺川澤之分度水埶所
不及(師古曰遺留也度計也言川澤水所流聚之處皆/留而置之不以為居邑而妄墾殖必計水之所不)
(及然後居而田之也分/音扶問翻度音大各翻)大川無防小水得入陂障卑下
以為汙澤(師古曰停水曰/汙音一胡翻)使秋水多得其所休息左右
游波寛緩而不廹夫土之有川猶人之有口也治土而
防其川猶止兒啼而塞其口豈不遽止然其死可立而
待也(塞悉則翻師古曰/遽速也音其庶翻)故曰善為川者決之使道善為
民者宣之使言(國語召公諫厲王監謗之辭/師古曰道讀曰導導道引也)盖隄防之
作近起戰國雍防百川各以自利(師古曰雍/讀曰壅)齊與趙魏
以河為竟(竟讀/曰境)趙魏瀕山(師古曰瀕山猶言以山為邊/界也瀕音頻又音賔余謂趙)
(魏之地一邊接山則/地勢髙非邊界也)齊地卑下(齊地瀕海/故卑下也)作隄去河二
十五里河水東扺齊隄則西泛趙魏趙魏亦為隄去河
二十五里雖非其正水尚有所遊盪時至而去則填淤
肥美(淤依/據翻)民耕田之或乆無害稍築宮宅遂成聚落大
水時至漂沒則更起隄防以自救稍去其城郭排水澤
而居之湛溺自其宜也(師古曰湛讀曰/沈音持林翻)今隄防陿者去
水數百步(陿與/狭同)逺者數里於故大隄之内復有數重(復/扶)
(又翻重/直龍翻)民居其間此皆前世所排也河従河内黎陽至
魏郡昭陽東西互有石隄激水使還百餘里閒河再西
三東廹阨如此不得安息(地理志黎陽縣屬魏郡晉灼/曰黎山在其南河水經其東)
(其山上碑云縣取山之名取水之陽以為名按溝洫志/具載讓奏曰河従河内北至黎陽為石隄激使扺東郡)
(平剛又為石隄使西北扺黎陽觀下又為石隄使東北/扺東郡津北又為石隄使西北扺魏郡昭陽又為石隄)
(激使/東北)今行上䇿徙冀州之民當水衝者決黎陽遮害亭
(遮害亭在淇口東十八里有金隄隄髙一丈自淇口東/地稍髙至遮害亭西五丈水經注曰舊有宿胥口河水)
(於此/北入)放河使北入海河西薄大山東薄金隄埶不能逺
泛濫期月自定(薄伯/各翻)難者将曰若如此敗壞城郭田廬
冡墓以萬數百姓怨恨(難乃旦翻壞音/怪敗補邁翻)昔大禹治水山
陵當路者毁之故鑿龍門闢伊闕析㡳柱破碣石墮斷
天地之性(師古曰闢開也析分也墮/毁也音火規翻斷丁管翻)此乃人功所造何
足言也(人功所造謂城/郭田廬冡墓也)今瀕河十郡治隄嵗費且萬萬
(河南河内東郡陳留魏郡平原/千乗信都清河渤海凡十郡)及其大決所殘無數如
出數年治河之費以業所徙之民遵古聖之法定山川
之位(謂依禹/迹也)使神人各處其所而不相奸(神謂川凟之/神人謂居人)
(也處昌吕翻師/古曰奸音干)且大漢方制萬里豈其與水争咫尺之
地哉此功一立河定民安千載無患故謂之上策(載子/亥翻)
若乃多穿漕渠於冀州地使民得以溉田分殺水怒(殺/所)
(介翻/减也)雖非聖人法然亦救敗術也可従淇口以東為石
隄(地理志淇水出河内共縣北山東至黎陽入/河水經注曰魏晉之枋頭古淇口也共音恭)多張水
門恐議者疑河大川難禁制滎陽漕渠足以卜之(如淳/曰今)
(礫谿口是也言作水門流水流不為害也師古/曰礫谿谿名即水經所云濟水東過礫谿者)冀州渠
首盡當仰此水門(仰牛/向翻)諸渠皆徃徃股引取之(如淳曰/肢支别)
(也㨿如説/股當作肢)旱則開東方下水門溉冀州水則開西方髙
門分河流民田適治河隄亦成此誠富國安民興利除
害支數百嵗故謂之中䇿若乃繕完故隄増卑倍薄勞
費無已數逢其害此最下䇿也(讓所畫治河三䇿自漢/至今未有能行之者大)
(率古人論事畫為三策者其上䇿多孟浪駭俗而難行其/中䇿則平實合宜而可用其下䇿則常人所知也數所)
(角/翻)　孔光何武奏迭毁之次當以時定(自元帝時貢禹/建毁廟之議韋)
(𤣥成匡衡皆踵其説以為太祖以下五廟其親廟/四親盡而迭毁迄於成帝終莫能定今二府復奏)請與
羣臣雜議於是光禄勲彭宣等五十三人皆以為孝武
皇帝雖有功烈親盡宜毁太僕王舜中壘校尉劉歆議
曰禮天子七廟七者其正法數可常數者也(禮記曰天/子七廟三)
(昭三穆與太/祖廟而七)宗不在此數中宗變也(師古曰言非當/數故云變也)苟
有功徳則宗之不可預為設數臣愚以為孝武皇帝功
烈如彼孝宣皇帝崇立之如此不宜毁(立世宗廟見二/十四卷宣帝本)
(始元/年)上覽其議制曰太僕舜中壘校尉歆議可　何武
後母在蜀郡(武蜀郡/郫縣人)遣吏歸迎㑹成帝崩吏恐道路有
盗賊後母留止(止不/行也)左右或譏武事親不篤(師古曰左/右謂天子)
(側近/之臣)帝亦欲改易大臣冬十月䇿免武以列侯歸國癸
酉以師丹為大司空丹見上多所匡改成帝之政乃上
書言古者諒闇不言聴於冡宰(師古曰論語云子張曰/書云髙宗諒闇三年不)
(言孔子曰何必髙宗古之人皆然君薨百官總已以聴/于冡宰三年諒信也闇黙然也鄭𤣥曰周之六官皆摠)
(屬於冡宰冡宰於百官無所不主爾雅/曰冡大也冡宰太宰也乃上時掌翻)三年無改於父
之道(師古曰論語稱孔子曰父在觀其志父沒/觀其行三年無改於父之道可謂孝矣)前大行
屍柩在堂而官爵臣等以及親屬赫然皆貴寵封舅為
陽安侯皇后尊號未定豫封父為孔鄉侯出侍中王邑
射聲校尉王邯等(王邑王邯太皇太后/親屬也邯户甘翻)詔書比下變動
政事卒暴無漸(師古曰比類也比毗至/翻卒讀曰猝下倉卒同)臣縦不能明陳
大義復曽不能牢讓爵位(師古曰牢堅也復/扶又翻曽才登翻)相隨空受
封侯増益陛下之過閒者郡國多地動水出流殺人民
日月不明五星失行此皆舉錯失中號令不定法度失
理隂陽溷濁之應也(錯千故翻師古/曰溷音胡頓翻)臣伏惟人情無子
年雖六七十猶博取而廣求(師古曰取/讀曰娶)孝成皇帝深見
天命燭知至徳(師古曰燭照也/至徳指謂哀帝)以壮年克己(已者有我/之私克去)
(也/)立陛下為嗣先帝暴棄天下(暴者言無/疾而崩)而陛下繼體
四海安寧百姓不懼此先帝聖徳當合天人之功也臣
聞天威不違顔咫尺(左傳齊桓公對宰孔之言師古/曰言常若在前宜自肅懼也)願
陛下深思先帝所以建立陛下之意且克己躬行以觀
羣下之従化天下者陛下之家也胏附何患不富貴不
宜倉卒若是其不乆長矣丹書數十上(上時/掌翻)多切直之
言傅太后従弟子遷在左右尤傾邪(従才/用翻)上惡之(惡烏/路翻)
免官遣歸故郡(傅氏本河/内温人)傅太后怒上不得已復留遷
(復扶又/翻下同)丞相光與大司空丹奏言詔書前後相反天下
疑惑無所取信臣請歸遷故郡以銷姦黨卒不得遣(卒/子)
(恤翻/終也)復為侍中其逼於傅太后皆此類也(哀帝之時傅/氏固為驕横)
(然史家所記如此等語意/其出於王氏愛憎之口)　議郎耿育上書寃訟陳湯
(成帝永始二年陳湯/徙邊寃訟訟其寃也)曰甘延夀陳湯為聖漢揚鈎深致
逺之威(言湯等深入康居逺誅郅支雖其竄伏/荒外能揚威而鉤致之也為于偽翻)雪國家
累年之恥討絶域不羈之君(不羈言不/可羈屬也)係萬里難制之
虜豈有比哉先帝嘉之仍下明詔宣著其功改年垂歴
(師古曰謂改年為竟寧也不以此事蓋當其年上書者/附著耳余按元紀詔曰匈奴郅支單于背叛禮義既服)
(其辜呼韓邪單于修朝保塞邊垂長無兵革之/事其改元為竟寧則改年亦以此事非附著也)𫝊之無
窮應是南郡獻白虎(白虎西方之獸主威/武故以為湯等之應)邊垂無警備
㑹先帝寑疾然猶垂意不忘數使尚書責問丞相趣立
其功(數所角翻趣使丞相御史立議/以序其功也師古曰趣讀曰促)獨丞相匡衡排而
不予(予讀/曰與)封延夀湯數百户(事見二十九卷/元帝竟寧元年)此功臣戰
士所以失望也孝成皇帝承建業之基乗征伐之威兵
革不動國家無事而大臣傾邪欲専主威排妒有功(妒/與)
(妬/同)使湯塊然被見拘囚(師古曰塊然獨處之意如土/塊也塊音口内翻被皮義翻)不
能自明卒以無罪老棄燉煌正當西域通道(通道通行/之路也卒)
(子恤翻燉/徒門翻)令威名折衝之臣旋踵及身(謂罪及/其身也)復為郅
支遺虜所笑誠可悲也(復扶又/翻下同)至今奉使外蠻者未甞
不陳郅支之誅以揚漢國之盛夫援人之功以懼敵(師/古)
(曰援引/也音爰)棄人之身以快讒豈不痛哉且安不忘危盛必
慮衰今國家素無文帝累年節儉富饒之畜又無武帝
薦延(畜讀與蓄同如淳曰薦延/使羣臣薦士而延納之)梟俊禽敵之臣獨有一
陳湯耳(師古曰梟謂斬其首而縣之也俊謂敵之魁率/郅支是也春秋左氏傳曰得俊曰克仲馮曰梟)
(俊禽敵之臣宜與薦延通為一句則與上文相配而下/言獨有一陳湯耳自不妨梟善鬬故云梟俊猶云梟将)
(也梟堅/亮翻)假使異世不及陛下尚望國家追録其功封表
其墓以勸後進也湯幸得身當聖世功曽未乆(曽才/登翻)反
聴邪臣鞭逐斥逺(逺于/願翻)使亡逃分竄死無處所(師古曰/分謂散)
(離也舜典曰/分北三苗)逺覽之士莫不計度以為湯功累世不可
及而湯過人情所有(師古曰言湯所犯之罪過人情共/有不能免者非特詭異深可誅責)
(也度徒/洛翻)湯尚如此雖復破絶筋骨暴露形骸猶復制於
脣舌為嫉妒之臣所係虜耳(言湯功如此之偉猶不免/於罪徙繼今者雖復捐身)
(為國終制於吏議䧟於/係虜之罪也復扶又翻)此臣所以為國家尤戚戚也(為/于)
(偽/翻)書奏天子還湯卒於長安(卒子/恤翻)
　　孝哀皇帝上(諱欣定陶恭王康之子也成帝立以/為嗣荀悦曰諱欣之字曰喜應劭曰)
　　　(諡法恭仁/短折曰哀)
建平元年春正月隕石于北地十六　赦天下　司𨽻
校尉解光奏言臣聞許美人及故中宫史曹宫(史女史/也中宫)
(皇后宫也趙皇后傳宫屬中/宫為學事史通詩授皇后)皆御幸孝成皇帝産子子
隠不見(見賢/遍翻)臣遣吏驗問皆得其状元延元年宫有身
其十月宫乳掖庭牛官令舎(師古曰乳産也音/而具翻下皆類此)中黄門
田客(續漢志中黄門比百石掌/給事禁中以宦者為之)持詔記與掖庭獄丞籍
武令收置暴室獄(掖庭令屬少府有左右丞暴室丞各/一人皆宦者為之暴室丞主中婦人)
(疾病者就此室其皇后貴人有罪亦就此室籍姓晉大/夫籍氏之後其先有孫伯黶司晉之典籍以為大政故)
(曰籍/氏)母問兒男女誰兒也宫曰善臧我兒胞(臧古藏字/通師古曰)
(胞謂胎之/衣也音苞)丞知是何等兒也(師古曰意言/是天子兒耳)後三日客持
詔記與武問兒死未武對未死客曰上與昭儀大怒(趙/昭)
(儀/也)奈何不殺武叩頭啼曰不殺兒自知當死殺之亦死
(不殺則為違詔命故知當死殺之則/後人以害皇子之罪加之故知亦死)即因客奏封事曰
陛下未有繼嗣子無貴賤唯留意奏入客復持詔記取
兒付中黄門王舜舜受詔内兒殿中為擇乳母(復扶又/翻為于)
(偽/翻)吿善飬兒且有賞毋令漏泄舜擇官婢張棄為乳母
(官婢蓋以罪沒入掖庭男為官奴女為官婢鄭𤣥曰古/者従坐男女沒入縣官為奴其少才知以為奚今之侍)
(史官婢或謂/之奚官女)後三日客復持詔記并藥以飲宫(師古曰/飲音於)
(禁/翻)宫曰果也欲姊弟擅天下我兒男也頟上有壮髪類
孝元皇帝(師古曰壮髪當頟前侵下而生今/俗呼為圭頭者是也頟鄂格翻)今兒安在
危殺之矣(師古曰危險也猶/今人言險不殺耳)奈何令長信得聞之(師古/曰長)
(信謂/太后)遂飲藥死棄所飬兒(師古曰棄/謂張棄也)十一月宫長李南
以詔書取兒去(晉灼曰漢儀注有女長御比侍中宫長/豈此邪余謂宫長者盖老于宫中諸女)
(御因稱之為宫長猶三署諸郎謂乆次者為郎署長也/前持詔記此以詔書書之與記有以異乎曰有詔記手)
(記也後世謂之手記光武所謂詔書手記不可數得/手記出于上手詔書則下為之以璽為信長知兩翻)不
知所置(師古曰終竟不/知置何所也)許美人元延二年懷子十一月
乳(乳如注翻/㝃乳也)昭儀謂帝曰常紿我言従中宫來即従中
宫來許美人兒何従生中許氏竟當復立邪(晉灼曰昭/儀前要帝)
(不得立許美人以為皇后而今有子中許氏竟當復立/為皇后邪此前約之言也師古曰此説非也言美人在)
(内中何従得兒而生也故言何/従生中次此下乃始言約耳)懟以手自擣(師古曰懟/怨怒也擣)
(築也懟音/直類翻)以頭擊壁户柱従牀上自投地啼泣不肯食
曰今當安置我我欲歸耳帝曰今故告之反怒為(師古/曰故)
(以許美人生子/告汝何為反怒)殊不可曉也(殊異/甚也)帝亦不食昭儀曰陛
下自知是不食何為陛下甞自言約不負女(師古曰女/讀曰汝)
今美人有子竟負約謂何帝曰約以趙氏故不立許氏
使天下無出趙氏上者毋憂也後詔使中黄門靳嚴従
許美人取兒去盛以葦箧(靳居􁀙翻盛時征翻葦/葭類也織以為箧也)置飾
室簾南去(飾室室之以金玉為飾者昭陽/舎是也師古曰簾户簾也音亷)帝與昭儀坐
使御者于客子解箧緘未巳(御者侍者也師古曰緘/束箧之繩音古咸翻)帝
使客子及御者皆出自閉户獨與昭儀在須㬰開户嘑
客子(嘑古/呼字)使緘封箧及詔記令中黄門吴恭持以與籍
武曰告武箧中有死兒埋屏處(屏處有遮蔽處人所/不見者屏必郢翻)勿
令人知武穿獄樓垣下為坎埋其中(獄掖庭/獄也)其它飲藥
傷墯者無數事皆在四月丙辰赦令前(傳考異曰趙后/  作丙辰按哀)
(帝紀四月丙午即位赦天下盖/傳誤也或者即位後十日赦也)臣謹案永光三年男子
忠等發長陵傅夫人冡事更大赦(更工/衡翻)孝元皇帝下詔
曰此朕所不當得赦也窮治盡伏辜天下以為當(當丁/浪翻)
趙昭儀傾亂聖朝親滅繼嗣家屬當伏天誅而同産親
屬皆在尊貴之位廹近帷幄(近其/靳翻)天下寒心請事窮竟
(謂窮治其獄/而竟其情)丞相以下議正法(令外朝大議/以正其罪)帝於是免
新成侯趙欽欽兄子成陽侯訢皆為庶人(訢臨之/子也)将家
屬徙遼西郡議郎耿育上䟽言臣聞繼嗣失統廢適立
庶(師古曰適讀/曰嫡下同)聖人法禁古今至戒然太伯見歴知適
(師古曰歴謂王季即文王之父也知/適謂知其當為適嗣也適丁歴翻)逡循固讓委身吴
粤(謂太伯逃之吴/粤以避季歴)權變所設不計常法致位王季以崇
聖嗣(聖嗣謂/文王)卒有天下(師古曰卒終/也卒子恤翻)子孫承業七八百
載(載子亥翻年也爾雅曰/唐虞曰載取物終更始)功冠三王(冠古/玩翻)道徳最備是
以尊號追及太王(太王古公亶父也武王克/商有天下追王太王王季)故世必有
非常之變然後乃有非常之謀孝成皇帝自知繼嗣不
以時立念雖未有皇子萬嵗之後末能持國(師古曰末/晚暮也萬)
(嵗言晏駕也余謂人之生也以死為諱故常/人以死後為百年之後天子曰千秋萬嵗後)權柄之重
制於女主女主驕盛則耆欲無極(如武帝為鉤弋夫人/慮者是也師古曰耆)
(讀曰/嗜)少主幼弱則大臣不使(師古曰不使不/可使従命也)世無周公
抱負之輔恐危社稷傾亂天下知陛下有賢聖通明之
徳仁孝子愛之恩懷獨見之明内斷於身(斷丁/亂翻)故廢後
宫就館之漸絶㣲嗣禍亂之根(師古曰㣲嗣/者謂幼主也)乃欲致位
陛下以安宗廟愚臣既不能深援安危定金櫃之計(師/古)
(曰愚臣謂解光等也金匱言長乆/之法可藏于金匱石室者援音爰)又不知推演聖徳(師/古)
(曰演廣也/音弋善翻)述先帝之志乃反覆校省内暴露私燕(師古/曰私)
(燕謂成帝閑燕之私也覆音方目翻余謂/私燕袵席之私所謂専房燕即此燕也)誣汙先帝傾
惑之過(汙烏/故翻)成結寵妾妬媢之誅(媢莫/報翻)甚失聖賢逺見
之明逆負先帝憂國之意夫論大徳不拘俗立大功不
合衆(用衛鞅/語意)此乃孝成皇帝至思所以萬萬於衆臣陛
下聖徳盛茂所以符合於皇天也豈當世庸庸斗筲之
臣所能及哉(筲竹噐也容斗/二升音所交翻)且褒廣将順君父之美匡
救銷滅既徃之過古今通義也事不當時固争防禍於
未然各隨指阿従以求容媚晏駕之後尊號已定萬事
已訖乃探追不及之事訐揚幽昩之過此臣所深痛也
(耿育之言是也春秋為尊者諱義正/如此探吐南翻師古曰訐音居謁翻)願下有司議(下遐/稼翻)
即如臣言宜宣布天下使咸曉知先帝聖意所起不然
空使謗議上及山陵下流後世逺聞百蠻(聞音/問)近布海
内甚非先帝託後之意也盖孝者善述父之志善成人
之事唯陛下省察(省悉/井翻)帝亦以為太子頗得趙太后力
(事見上卷成/帝元延四年)遂不竟其事傅太后恩趙太后(師古曰恩/謂以厚恩)
(接遇之一曰恩謂銜其立哀/帝為嗣之恩也余謂一説是)趙太后亦歸心故太皇太
后及王氏皆怨之(為趙后自/殺張本)　丁酉光禄大夫傅喜為
大司馬封髙武侯(恩澤侯表髙武侯國於南陽杜衍縣/  考異曰公卿表綏和二年十一月)
(庚午師丹為大司馬四月徙建平元年四月丁酉傅喜/為大司馬喜傳云明年正月徙師丹為大司空而拜喜)
(為大司馬荀紀亦在正月按長歴此年/四月癸亥朔無丁酉今従喜傳漢紀)　秋九月甲辰
隕石于虞二(地理志虞/縣屬梁國)　郎中令泠襃(師古曰泠音零/古者樂工謂之)
(泠人因以為氏周有泠州鳩原父/曰按此時無郎中令余謂令字衍)黄門郎叚猶等復奏
言定陶共王太后共皇后皆不宜復引定陶藩國之名
以冠大號(復扶又翻共讀/曰恭冠古玩翻)車馬衣服宜皆稱皇之意(師/古)
(曰皇者至尊之號其服御宜/皆副稱之也稱音尺孕翻)置吏二千石以下各供厥
職(師古曰謂詹事太/僕少府等衆官也)又宜為共皇立廟京師(為于偽翻/下故為同)
上復下其議(復扶又翻/下遐稼翻)羣下多順指言母以子貴宜立
尊號以厚孝道唯丞相光大司馬喜大司空丹以為不
可丹曰聖王制禮取法於天地尊卑者所以正天地之
位不可亂也(易繫辭曰天尊地卑君臣定矣卑髙以陳/貴賤位矣又履卦大象曰上天下澤履君)
(子以辯上下定/民志履者禮也)今定陶共皇太后共皇后以定陶共為
號者母従子妻従夫之義也(共皇太后之號為母従子/共皇后之號為妻従夫)
欲立官置吏車服與太皇太后並非所以明尊無二上
之義定陶共皇號諡已前定義不得復改(復扶/又翻)禮父為
士子為天子祭以天子其尸服以士服子無爵父之義
尊父母也(引禮記喪服小記之言古者祭祀必有尸服/以生時之服事亡如事存也鄭𤣥曰祭以天)
(子飬以子道也尸服士服父本無/爵不敢以已爵加之嫌于卑之)為人後者為之子故
為所後服斬衰三年(斬衰用麤布其下斬/之不緶衰音七雷翻)而降其父母
期明尊本祖而重正統也(本祖所/後之祖)孝成皇帝聖恩深逺
故為共王立後(事見上卷成/帝綏和元年)奉承祭祀令共皇長為一
國太祖(前稱共王後稱共皇隨其時之所稱而稱/之也諸侯之國以始封之君為國太祖)萬世
不毁恩義已備陛下既繼體先帝持重大宗承宗廟天
地社稷之祀義不可復奉定陶共皇祭入其廟(復扶又/翻下同)
今欲立廟於京師使臣下祭之是無主也又親盡當毁
(禮太祖以下親廟四親盡而迭毁匡衡曰孝莫大於嚴/父故父之所尊子不敢不承父之所異子不敢同禮公)
(子不得為母信為後則於子祭於孫止李竒曰不得信/尊其父也公子去其所而為大宗後尚得私祭其母為)
(孫則止不得祭公子母也明繼祖不復顧其私/祖母此皆親盡當毁之義也師古曰信讀曰申)空去一
國太祖不墮之祀而就無主當毁不正之義(共皇立廟/于定陶則)
(為一國太祖之廟萬世不毁立廟于京師則其祭莫/適為主又親盡當毁而於禮又為不正也墮讀曰隳)非
所以尊厚共皇也丹由是浸不合上意㑹有上書言古
者以龜貝為貨今以錢易之(貝博盖翻海介蟲也居陸/名贆在水名蜬古者貨貝)
(而寳龜周有泉至秦廢貝而行錢其後王莽以龜貝為/貨盖祖此説也埤雅獸為友貝二為朋貝中肉如科斗)
(而有首尾貝之字従目従八言貝目之所背也鹽鐵論/曰教與俗改敝與世易夏后氏以𤣥貝殷人以紫石孔)
(頴達曰爾雅貝居陸猋在水蜬大者□小者鰿今之細/貝亦有紫色者出日南𤣥貝胎貝黒色者餘蚳黄白文)
(餘泉白黄文白質黄文也詩成貝錦則紫貝也紫貝以/紫為質黒為文㸃也蚆博而頯中廣兩頭鋭蜠大而儉)
(􁈕小而惰惰狭而長贆音標蜬音含□音况/鰿音積蚳音治蚆音葩頯匡軌翻蜠音囷)民以故貧
宜可改幣上以問丹丹對言可改章下有司議(下遐稼/翻下同)
皆以為行錢以來乆難卒變易(師古曰卒/讀曰猝)丹老人忘其
前語(年老神識衰減則/健忘忘音巫放翻)復従公卿議又丹使吏書奏吏
私寫其草丁傅子弟聞之使人上書告丹上封事(上時/掌翻)
行道人徧持其書上以問将軍中朝臣(朝直/遥翻)皆對曰忠
臣不顯諫大臣奏事不宜漏泄宜下廷尉治(下遐/稼翻)事下
廷尉劾丹大不敬(承丁傅風㫖/也劾户槩翻)事未决給事中博士申
咸炔欽上書(蘇林曰炔/音桂姓也)言丹經行無比(行下孟翻師古/曰比音必寐翻)
(余謂讀如/字義自通)自近世大臣能若丹者少發憤懣奏封事(懣/音)
(滿又莫/困翻)不及深思逺慮使主簿書(漢三公府皆有主簿/録省衆事簿文籍也)
(以板/書之)漏泄之過不在丹以此貶黜恐不厭衆心(師古曰/厭音一)
(贍/翻)上貶咸欽秩各二等(博士秩比六百石貶/二等則比四百石)遂䇿免丹
曰朕惟君位尊任重懷諼迷國(師古曰諼詐/也音虚爰翻)進退違命
反覆異言甚為君恥之(為于偽翻/下為賢同)以君甞托傅位(謂甞/傅上)
(於東/宫也)未忍考于理(理理官也謂廷尉也言未/召致廷尉而考問之也)其上大司
空髙樂侯印綬罷掃(上時掌/翻下同)尚書令唐林上疏曰竊見
免大司空丹䇿書泰深痛切君子作文為賢者諱(春秋/之義)
(為賢/者諱)丹經為世儒宗(言經學為當世/儒者所宗也)徳為國黄耉(師古/曰黄)
(耉老人之稱也黄謂白髪落盡更生/黄者也耉老人面色不浄如垢也)親傅聖躬位在三
公所坐者㣲海内未見其大過事既以徃(丹𫝊以/作已)免爵
太重京師識者咸以為宜復丹爵邑使奉朝請(朝直遥/翻師古)
(曰識者謂有識之人也請音材性翻成帝尊禮張禹使/奉朝請後遂以為官名沈約曰奉朝㑹請召而已請讀)
(如/字)唯陛下裁覽衆心有以尉復師傅之臣(尉與慰同安/也復報也)
上従林言下詔賜丹爵關侯(自蕭望之以讒間免官賜/爵關内侯其後周堪等皆)
(用此比雖曰以恩師傅其/實倚閣之使之優閑耳)上用杜業之言召見朱博起
家復為光禄大夫(朱博免官見上卷成帝綏和元年按/杜業𫝊帝初即位業上書言王氏世)
(權日乆薛宣張禹惑亂朝/廷而薦朱博見賢遍翻)遷京兆尹冬十月壬午以博
為大司空　中山王箕子幼有眚病(箕子中山王興之/子孟康曰災眚之)
(眚謂妖病也服䖍曰身盡眚也蘇林曰名為肝厥發時/唇口手足十指甲皆眚師古曰下云檮祠解舎孟説是)
(也𤯝音所領翻字/不作眚服説誤矣)祖母馮太后自飬視數禱祠解(數所/角翻)
(師古曰解音懈余按韻書解音懈者釋除也禱祠以除/災也但顔注上云禱祠解舎則以解為廨舎之廨其説)
(拘矣賈公彦曰求福曰禱/禱禮輕得求曰祠祠禮重)上遣中郎謁者張由将醫治
之(續漢志常侍謁者主殿上時節威儀比六百石給事/謁者四百石灌謁者郎中比三百石掌賔賛受事及)
(上章報問中郎謁者盖即灌/謁者郎中也治直之翻下同)由素有狂易病(師古曰狂/易者狂而)
(變易常/性也)病發怒去西歸長安尚書簿責由擅去状(師古/曰簿)
(責以文簿一/一責問也)由恐因誣言中山太后祝詛上及傅太后
(中山太后馮太后也即元帝/馮昭儀祝職救翻詛荘助翻)傅太后與馮太后並事元
帝追怨之因是遣御史丁𤣥案驗數十日無所得更使
中謁者令史立治之(師古曰官為中謁者令姓史名立/續漢志中官謁者令主報中章宦)
(者為之更/工衡翻)立受傅太后指冀得封侯治馮太后女弟習
及弟婦君之(據馮昭儀傳君/之寡弟婦也)死者數十人誣奏云祝詛
謀弑上立中山王責問馮太后無服辭立曰熊之上殿
何其勇今何怯也(當熊事見二十九卷元帝/建昭元年之上時掌翻)太后還謂
左右此乃中語(師古曰中語謂/宫中之言語也)吏何用知之欲䧟我效
也(師古曰效/徴驗也)乃飲藥自殺宜鄉侯參君之習及夫子(按/馮)
(昭儀傳習/夫及子也)當相坐者或自殺或伏法(伏法謂受/刑而死)凡死者
十七人衆莫不憐之司𨽻孫寳奏請覆治馮氏獄傅太
后大怒曰帝置司𨽻主使察我馮氏反事明白故欲擿
抉以揚我惡(師古曰剔抉謂挑發之也擿音他/歴翻抉音一决翻挑音他聊翻)我當坐
之上乃順指下寳獄(下遐/稼翻)尚書僕射唐林争之上以林
朋黨比周(比毗/至翻)左遷燉煌魚澤障侯(師古曰燉煌效穀/縣本魚澤障也)
大司馬傅喜光禄大夫龔勝固争上為言太后出寳復
官(為于/偽翻)張由以先告賜爵關内侯史立遷中大僕(張由/史立)
(以此受賞豈知/乃以此賈禍邪)
　
　
　
　
　
　
　
　
　資治通鑑卷三十三
