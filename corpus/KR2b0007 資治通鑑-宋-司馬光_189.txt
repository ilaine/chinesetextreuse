
　資治通鑑卷一百八十八
　　　　　　　　　　　　宋　司馬光　撰
　　　　　　　　　　　　　　胡三省　音註
　唐紀四(起屠維單閼十二月盡重光/大荒落二月凡一年有竒)
　　髙祖神堯大聖孝皇帝中之上
武德二年十一月己卯劉武周冦浩州(武周復/㓂西河)　秦王
世民引兵自龍門乘冰堅度河屯栢壁(栢壁在龍門關/東北宋白曰栢)
(壁在正平縣西南二/十里正平絳州治所)與宋金剛相持時河東州縣(此河/東通)
(言大河以東非/專指河東一郡)俘掠之餘未有倉廪人情恇擾(恇去王/翻恇懼)
(也/)聚入城堡徴歛無所得(歛力/瞻翻)軍中乏食世民發教諭
民民聞世民為帥而來莫不歸附(此豈可以聲音笑/貌致之帥所類翻)自
近及逺至者日多然後漸收其糧食軍食以充(孔子曰/足食足)
(兵民信之矣民已信之足/食足兵當知所先後也)乃休兵秣馬唯令偏禆乘間
抄掠(間古莧翻/抄楚交翻)大軍堅壁不戰由是賊勢日衰世民嘗
自帥輕騎覘敵(帥讀曰率騎竒寄翻下同/覘丑廉翻又丑艶翻下同)騎皆四散世
民獨與一甲士登丘而寢俄而賊兵四合初不之覺㑹
有蛇逐䑕觸甲士之面甲士驚寤遂白世民俱上馬(史/言)
(世民之有天/命上時掌翻)馳百餘步為賊所及世民以大羽箭射殪
其驍將(史言世民不惟有天命亦武藝絶人射而亦/翻殪一計翻驍堅堯翻下同將即亮翻下同)賊
騎乃退　李世勣欲歸唐恐禍及其父謀於郭孝恪孝
恪曰吾新事竇氏動則見疑宜先立效以取信然後可
圖也世勣從之襲王世充獲嘉破之(是年閏二月王世/充殺李育徳取獲)
(嘉/)多所俘獲以獻建徳建徳由是親之初漳南人劉黒
闥少驍勇狡獪(舊志具州漳南縣漢東陽縣地後魏省/東陽縣隋開皇六年分棗強清平二縣)
(地復置東陽縣於東陽古城十八年改為漳南宋白曰/取地居漳水之南為名少詩照翻驍堅堯翻獪古外翻)
與竇建徳善後為羣盜轉事郝孝徳李密王世充世充
以為騎將每見世充所為竊笑之世充使黑闥守新鄉
(舊志隋分汲獲嘉二縣地於古新樂城置新鄉縣時屬/義州後屬殷州宋白曰漢書武帝將幸緱氏至汲縣之)
(新中鄉即此地新樂城十/六國時燕樂安王臧所築)李世勣擊虜之獻於建徳建
徳署為將軍賜爵漢東公常使將竒兵東西掩襲或濳
入敵境覘視虚實黑闥徃徃乘間奮擊克獲而還(間古/莧翻)
(還從/宣翻)　十二月庚申上獵于華山(華戸/化翻)　于筠説永安
王孝基急攻吕崇茂(說輸/芮翻)獨孤懷恩請先成攻具然後
進孝基從之崇茂求救於宋金剛金剛遣其將善陽尉
遲敬徳尋相將兵奄至夏縣孝基表裏受敵軍遂大敗
(將即亮翻舊志朔州善陽縣漢定襄縣地有秦時馬邑/城武周塞後魏置桑乾郡隋大業初置善陽縣尉紆勿)
(翻尋姓也姓苑晉有尋曾相息亮翻是年十月吕崇茂/據夏縣夏户雅翻  考異曰高祖實録云戰于下邽縣)
(按下邽乃在關中去夏縣殊逺/實録之誤也今從舊書孝基傳)孝基懷恩筠唐儉及行
軍總管劉世讓皆為所虜敬徳名恭以字行上徴裴寂
入朝責其敗軍下吏(朝直遥翻敗補/邁翻下遐嫁翻)既而釋之寵待彌
厚尉遲敬徳尋相將還澮州(澮古/外翻)秦王世民遣兵部尚
書殷開山總管秦叔寶等邀之於美良川大破之斬首
二千餘級頃之敬徳尋相濳引精騎援王行本於蒲反
(騎竒寄/翻下同)世民自將步騎三千從間道夜趨安邑(安邑古/縣時屬)
(虞州將即亮翻間/古莧翻趨七喻翻)邀擊大破之敬德相僅以身免悉俘
其衆復歸栢壁諸將咸請與宋金剛戰世民曰金剛懸
軍深入精兵猛將咸聚於是(將即亮/翻下同)武周據大原倚金
剛為扞蔽軍無蓄積以虜掠為資利在速戰我閉營養
銳以挫其鋒分兵汾隰衝其心腹(汾隰隋龍泉西河二/郡之地也孫愐曰汾)
(州本漢西河郡兹氏縣地魏於兹氏置西河郡今州城/是也左傳曰重耳居蒲即隰川縣故蒲城是也漢為蒲)
(子縣後魏齊周之間為汾州隋為隰州爾雅/曰下濕曰隰以州帶泉泊下濕故以隰名)彼糧盡計
窮自當遁走當待此機未宜速戰永安壯王孝基謀逃
歸劉武周殺之　李世勣復遣人說竇建徳曰曹戴二
州户口完實(隋置曹州於濟陰戴州於成武大業初廢/二州併為濟陰郡大業亂復為州復扶又)
(翻說式/芮翻)孟海公竊有其地與鄭人外合内離(王世充/國號鄭)若
以大軍臨之指期可取既得海公以臨徐兖(王世充時/遣王世辯)
(據徐州徐圓/朗據兖州)河南可不戰而定也建徳以為然欲自將
徇河南先遣其行臺曹旦等將兵五萬濟河(實考異曰/  録在來)
(年正月今/從革命記)世勣引兵三千會之
三年春正月將軍秦武通攻王行本於蒲反行本出戰
而敗糧盡援絶欲突圍走無隨之者戊寅開門出降(降/戸)
(江/翻)辛巳上幸蒲州斬行本(蒲州治蒲反宋白曰蒲州漢/之河東郡蒲坂縣本舜都周)
(為虞虢耿揚芮之地戰國時魏地漢置河東郡/後魏初置雍州延和元年改泰州後周改蒲州)秦王世
民輕騎謁上於蒲州(騎竒寄/翻下同)宋金剛圍絳州(絳州治/正平)癸
巳上還長安　李世勣謀俟竇建徳至河南掩襲其營
殺之冀得其父并建徳土地以歸唐會建徳妻産久之
不至曹旦建徳之妻兄也在河南多所侵擾諸賊羈屬
者皆怨之賊帥魏郡李文相號李商胡(帥所類翻相息/亮翻  考異曰)
(革命記作傷胡/今從河洛記)聚五千餘人據孟津中潬(此即河陽中/潬城也宋白)
(曰中潬城東魏所築仍/置河陽關潬徒旱翻)母霍氏亦善騎射自稱霍揔管
(氏考異曰革命記商胡母張/  號女將軍今從河洛記)世勣結商胡為昆弟入拜
商胡之母母泣謂世勣曰竇氏無道如何事之世勣曰
母無憂不過一月當殺之相與歸唐耳世勣辭去母謂
商胡曰東海公許我共圖此賊事久變生何必待其來
不如速决是夜商胡召曹旦偏禆二十三人飲之酒盡
殺之(飲於/鴆翻)旦别將高雅賢阮君明尚在河北未濟商胡
以巨舟四艘濟河北之兵三百人至中流悉殺之有獸
醫游水得免(獸醫以能醫牛馬從軍/將即亮翻艘蘇遭翻)至南岸告曹旦旦
嚴警為備商胡既舉事始遣人告李世勣世勣與曹旦
連營郭孝恪勸世勣襲旦世勣未决聞旦已有備遂與
孝恪帥數十騎來奔(帥讀/曰率)商胡復引精兵二千(復扶/又翻)北
襲阮君明破之高雅賢收衆去商胡追之不及而還(還/從)
(宣翻又/如字)建徳羣臣請誅李蓋建徳曰世勣唐臣為我所
虜不忘本朝乃忠臣也(朝直/遥翻)其父何罪遂赦之甲午世
勣孝恪至長安曹旦遂取濟州(武徳之初張青持據濟/北濟北郡即濟州是後)
(建徳與唐相持於虎牢張青特運糧為唐/所獲蓋先以濟州降曹旦也濟子禮翻)復還洺州(復/扶)
(又翻下同/又音如字)　二月庚子上幸華陰(華戸/化翻)　劉武周遣兵
冦潞州䧟長子壺關(二縣皆屬潞州宋白曰潞州春秋/潞子國秦漢為上黨郡後周立潞)
(州以其浸/汾潞為名)潞州刺史郭子武不能禦上以將軍河東王
行敏助之(河東縣帶蒲州即蒲反也隋開皇十六/年析蒲反置縣大業初并蒲反入焉)行敏
與子武不叶或言子武將叛行敏斬子武以徇乙巳武
周復遣兵冦潞州行敏擊破之　壬子開州蠻冉肇則
䧟通州(舊志開州隋巴東郡之盛山縣盛山漢巴郡之/朐䏰縣也義寧元年析巴東之盛山新浦通川)
(之萬世西流置萬州武徳元年改開州通州漢宕渠縣/地梁置萬州元魏改通州隋為通州郡武徳元年復為)
(通州孫愐曰通州本漢宕渠縣内有地萬餘頃因名為/萬州後魏以萬州居四達之路改為通州宋為達州)
　甲寅遣將軍桑顯和等攻吕崇茂於夏縣(夏戸/雅翻)　初
工部尚書獨孤懷恩攻蒲反久不下失亡多上數以勑
書誚讓之(數所角翻/誚才笑翻)懷恩由是怨望上嘗戲謂懷恩曰
姑之子皆已為天子(謂隋煬帝/及上也)次應至舅之子乎懷恩
亦頗以此自負或時扼腕曰我家豈女獨貴乎(周明帝/后隋文)
(帝后及上母皆獨/孤氏腕烏貫翻)遂與麾下元君寶謀反會懷恩君寶
與唐儉皆没於尉遲敬徳(尉紆/勿翻)君寶謂儉曰獨孤尚書
近謀大事若能早决豈有此辱哉及秦王世民敗敬徳
於美良川(敗補/邁翻)懷恩逃歸上復使之將兵攻蒲反(復扶/又翻)
(下同將即/亮翻下同)君寶又謂儉曰獨孤尚書遂抜難得還(難乃/旦翻)
復在蒲反可謂王者不死儉恐懷恩遂成其謀乃說尉
遲敬徳(說輸芮翻/尉紆勿翻)請使劉世讓還與唐連和敬徳從之
遂以懷恩反狀聞時王行本已降(降户江/翻下同)懷恩入據其
城上方濟河幸懷恩營已登舟矣世讓適至上大驚曰
吾得免豈非天也乃使召懷恩懷恩未知事露輕舟來
至即執以屬吏(屬之/欲翻)分捕黨與甲寅誅懷恩及其黨
竇建德攻李商胡殺之建德至洺州勸課農桑境内無
盜商旅野宿　突厥處羅可汙迎楊政道立為隋王(楊/政)
(道齊王暕遺腹之子厥九勿翻/處昌吕翻可後刋入聲汗音寒)中國士民在北者處羅
悉以配之有衆萬人置百官皆依隋制居于定襄(此蓋/隋之)
(定襄郡也/治大利城)　三月乙丑劉武周遣其將張萬歲冦浩州
(將即/亮翻)李仲文擊走之俘斬數千人　改納言為侍中内
史令為中書令給事郎為給事中(復舊官名也杜佑曰/漢制給事中日上朝)
(謁平尚書奏事以有事殿中故曰給事中東漢省魏復/置南北朝因之後周天官之屬有給事中掌治六經給)
(事左右其後别置給事中在六宫之外隋初於吏部置/給事郎至煬帝移為門下之職置員四人以省讀奏章)
(至是改為給事中龍朔二年改東臺舍人咸亨元年復/舊掌侍從讀署奏抄較正違失分判省事給事中蓋因)
(漢之名行/周隋之職)　甲戍以内史侍郎封徳彞為中書令　王
世充將帥州縣來降者時月相繼(帥所類翻/降户江翻)世充乃峻
其法一人亡叛舉家無少長就戮(少詩照翻/長知兩翻)父子兄弟
夫婦許相告而免之又使五家為保有舉家亡者四鄰
不覺皆坐誅殺人益多而亡者益甚至於樵采之人出
入皆有限數公私愁窘(窘渠/隕翻)人不聊生又以宫城為大
獄意所忌者并其家屬收擊宫中諸將出討亦質其家
屬於宫中(將即亮翻/質音致)禁止者常不減萬口餒死者日有
數十世充又以臺省官為司鄭管原伊殷梁湊嵩谷懷
徳等十二州營田使(世充以洛州為司州汜水為鄭州/管城為管州沁水為原州襄城為)
(伊州獲嘉為殷州睢陽為梁州湊州闕九域志鄭州古/跡有湊水當置湊州於此嵩陽為嵩州大谷為谷州河)
(内為懷州武/徳為徳州)丞郎得為此行者喜若登仙(丞郎尚書左/右丞及諸曹)
(郎也史言王/世充將敗)　甲申行軍副摠管張綸敗劉武周於浩
州(敗補/邁翻)俘斬千餘人　西河公張綸(此張綸即上張綸/上書其官此書其)
(爵/)真鄉公李仲文引兵臨石州(石州隋之/離石郡)劉季真懼而
詐降乙酉以季真為石州總管賜姓李氏封彭山郡王
　蠻酋冉肇則冦信州(按新志信州隋之巴東郡武徳/二年改為䕫州史以舊州名書)
(之杜佑曰䕫州春秋時為魚國梁置信州唐武徳二年/避皇外祖獨孤信諱改為䕫州治奉節縣酋慈由翻)
趙郡公孝㳟與戰不利李靖將兵八百襲擊斬之(將即/亮翻)
俘五千餘人己丑復開通二州孝恭又擊蕭銑東平王
闍提斬之(闍視遮翻通考異曰舊書蕭銑傳云孝恭討/之拔其開  二州斬其偽東平王蕭闍提按)
(實録云冉肇則䧟我通州又云孝恭復開通二州若二/州本屬銑不當云我與復蓋肇則先據開州又䧟通州)
(以地附銑銑使/闍提助之耳)　夏四月丙申上祠華山壬寅還長安
(華户化翻/還從宣翻)　置益州道行臺以益利㑹鄜涇遂六總管
𨽻焉(益州隋之蜀郡利州隋之義城郡梁之黎州晉之/晉夀蜀之漢壽漢之葭萌也會州隋之凉川縣會)
(寧鎮西魏之㑹州也鄜州隋之上郡西魏之敷州後魏/之北華州中部敷城郡也太和中為東秦州涇州隋之)
(安定郡遂州隋之遂寧郡漢之廣漢縣也/是時益州行臺所統起蜀跨隴而東北)　劉武周數
攻浩州為李仲文所敗(數所角翻/敗補邁翻)宋金剛軍中食盡丁
未金剛北走秦王世民追之　羅士信圍慈澗(隋志河/南郡壽)
(安縣有慈澗水經注新安有孝水/孝水東十里有水世謂之慈澗)王世充使太子𤣥應
救之士信刺𤣥應墜馬(刺七/亦翻)人救之得免　壬子以顯
州道行臺楊士林為行臺尚書令(去年正月/楊士林降)　甲寅加
秦王世民益州道行臺尚書令　秦王世民追及尋相
於吕州(新志義寜元年以晉州之霍邑趙城汾西汾州/之靈石置霍山郡武徳元年曰吕州吕州蓋治)
(霍邑也相/息亮翻)大破之乘勝逐北一晝夜行二百餘里戰數
十合至高壁嶺總管劉𢎞基執轡諫曰大王破賊逐北
至此功亦足矣深入不已不愛身乎且士卒饑疲宜留
壁於此俟兵糧畢集然後復進未晩也(復扶又/翻下同)世民曰
金剛計窮而走衆心離沮功難成而易敗機難得而易
失(沮在吕翻/易以豉翻)必乘此勢取之若更淹留使之計立備成
不可復攻矣吾竭忠徇國豈顧身乎遂䇿馬而進將士
不敢復言饑(將即/亮翻)追及金剛於雀䑕谷一日八戰皆破
之俘斬數萬人夜宿於雀䑕谷西原世民不食二日不
解甲三日矣軍中止有一羊世民與將士分而食之(將/即)
(亮/翻)丙辰陜州摠管于筠自金剛所逃來(陜失冉翻去年/十二月筠為金)
(剛將/所擒)世民引兵趣介休(介休介州治所趣/七喻翻又逡須翻)金剛尚有衆
二萬出西門背城布陳(背蒲妹翻/陳讀曰陣)向北七里世民遣摠
管李世勣與戰小却為賊所乘世民帥精騎撃之(帥讀/曰率)
(騎竒/寄翻)出其陳後金剛大敗斬首三千級金剛輕騎走世
民追之數十里至張難堡(張難蓋人姓名築/堡自守因以名之)浩州行軍
摠管樊伯通張徳政據堡自守世民免胄示之堡中喜
譟且泣左右告以王不食獻濁酒脫粟飯尉遲敬徳收
餘衆守介休(尉紆/勿翻)世民遣任城王道宗宇文士及徃諭
之(任音/壬)敬徳與尋相舉介休及永安降(永安漢中陽縣/也後魏更名時)
(屬浩州雀䑕谷在/永安介休二縣間)世民得敬徳甚喜以為右一府統軍
使將其舊衆八千與諸營相參(將即亮/翻下同)屈突通慮其變
驟以為言世民不聽劉武周聞金剛敗大懼棄并州走
突厥金剛收其餘衆欲復戰衆莫肯從亦與百餘騎走
突厥(秦王之破劉武周宋金剛與破薛仁杲宗羅􁀙/方略一也復扶又翻走音奏下同厥九勿翻)世
民至晉陽武周所署僕射楊伏念以城降(降戸/江翻)唐儉封
府庫以待世民(唐儉與于/筠同被擒)武周所得州縣皆入于唐未
幾金剛謀走上谷突厥追獲腰斬之(金剛本起於上/谷幾居豈翻)嵐
州總管劉六兒從宋金剛在介休秦王世民擒斬之其
兄季真棄石州奔劉武周將馬邑高滿政滿政殺之(去/年)
(五月劉六兒降今年三月季真/降而實附金剛武周今皆誅死)武周之南冦也其内史
令苑君璋諫曰唐主舉一州之衆直取長安所向無敵
此乃天授非人力也晉陽以南道路險隘縣軍深入(縣/讀)
(曰/懸)無繼於後若進戰不利何以自還(還從/宣翻)不如北連突
厥南結唐朝(厥九勿翻/朝直遥翻)南面稱孤足為長䇿武周不聽
留君璋守朔州及敗泣謂君璋曰不用君言以至於此
乆之武周謀亡歸馬邑事泄突厥殺之突厥又以君璋
為大行臺統其餘衆仍令郁射設督兵助鎮　庚申懷
州總管黄君漢擊王世充太子𤣥應於西濟州大破之
(新志武徳二年王世充將丁伯徳以濟源縣來降/置西濟州曰西者以别濟北之濟州濟子禮翻)熊州
行軍總管史萬寶邀之於九曲又破之　辛酉王世充
䧟鄧州　上聞并州平大悦壬戌宴羣臣賜繒帛使自
入御府盡力取之(唐御府蓋屬内侍省内府局六典内/府令掌中宫府藏寶貨給納名數几)
(朝㑹五品已上賜絹及雜綵金銀器於殿庭/者並供之今使各稱力自取繒帛繒慈陵翻)復唐儉官
爵仍以為并州道安撫大使(使疏/吏翻)所籍獨孤懷恩田宅
資財悉以賜之(賞其發懷/恩反謀也)世民留李仲文鎮并州劉武
周數遣兵入冦(此言武周未死/之前數所角翻)仲文輒擊破之下城堡
百餘所(謂馬邑郡/界城堡也)詔仲文檢校并州總管(檢校官/未為真)　五
月竇建徳遣高士興擊李藝於幽州不克退軍籠火城
藝襲擊大破之斬首五千級建徳大將軍王伏寶勇略
冠軍中(冠古/玩翻)諸將疾之(將即亮/翻下同)言其謀反建徳殺之伏
寶曰大王柰何聽䜛言自斬左右手乎　初尉遲敬德
將兵助吕崇茂守夏縣上濳遣使赦崇茂罪拜夏州刺
史(蓋以夏縣為夏州使疏吏/翻夏户雅翻尉紆勿翻)使圖敬德事泄敬徳殺之
敬徳去崇茂餘黨復據夏縣拒守(復扶/又翻)秦王世民引軍
自晉州還攻夏縣壬午屠之(平考異曰高祖實録帝曰/  薛舉之初不殺奴賊致)
(生叛亂若不盡誅必為後患詔勝兵者悉斬/疑作實録者歸太宗之過於髙祖今不取)　辛卯秦
王世民至長安　是月突厥遣阿史那掲多獻馬千匹
於王世充(厥九勿翻/掲居謁翻)且求昏世充以宗女妻之(妻七/細翻)并
與之互市　六月壬辰詔以和州總管東南道行臺
尚書令楚王杜伏威為使持節總管江淮以南諸軍事揚
州刺史東南道行臺尚書令淮南道安撫使進封吳王
賜姓李氏(使疏吏/翻下同)以輔公祏為行臺左僕射封舒國公
(祏音/石)　丙午立皇子元景為趙王元昌為魯王元亨為
酆王　顯州行臺尚書令楚公楊士林雖受唐官爵而
北結王世充南通蕭銑詔廬江王瑗與安撫使李𢎞敏
討之(瑗于/眷翻)兵未行長史田瓉為士林所忌甲寅瓉殺士
林降於世充世充以瓉為顯州總管(長知兩翻瓉藏/旱翻降户江翻)
秦王世民之討劉武周也突厥處羅可汗遣其弟步利
設帥二千騎助唐(厥九勿翻處昌呂翻可從刋入/聲汗音寒帥讀曰率騎竒寄翻)武周
既敗是月處羅至晉陽總管李仲文不能制又留倫特
勒使將數百人云助仲文鎮守自石嶺以北皆留兵戍
之而去(石嶺關在代州杜佑曰忻州定襄/縣漢陽曲縣有石嶺關甚嶮固)　上議擊王
世充世充聞之選諸州鎮驍勇皆集洛陽(驍堅/堯翻)置四鎮
將軍募人分守四城(謂洛陽/四城也)秋七月壬戌詔秦王世民
督諸軍擊世充陜東道行臺屈突通二子在洛陽(時命/通判)
(陜東道行臺左僕射從/秦王東征屈區勿翻)上謂通曰今欲使卿東征如卿
二子何通曰臣昔為俘囚分當就死陛下釋縛加以恩
禮(事見一百八十四巻義寧/元年十二月分扶問翻)當是之時臣心口相誓期
以更生餘年為陛下盡節(為于/偽翻)但恐不獲死所耳今得
備先驅二兒何足顧乎上歎曰徇義之士一至此乎
癸亥突厥遣使濳詣王世充潞州摠管李襲譽邀擊敗
之(使疏史翻/敗補邁翻)虜牛羊萬計　驃騎大將軍可朱渾定逺
(可朱渾虜三字姓驃/匹妙翻騎竒寄翻)告并州總管李仲文與突厥通謀
欲俟洛陽兵交引胡騎直入長安甲戌命皇太子鎮蒲
反以備之又遣禮部尚書唐儉安撫并州蹔廢并州總
管府(蹔與/暫同)徴仲文入朝(朝直/遥翻)壬午秦王世民至新安(九/域)
(志新安在洛州西七十里之考異曰髙祖實/録丙戌至新安蓋据奏到  日今從河洛記)王世充遣
魏王𢎞烈鎮襄陽(襄陽/襄州)荆王行本鎮虎牢宋王㤗鎮懷
州齊王世惲檢校南城楚王世偉守寶城太子𤣥應守
東城漢王𤣥恕守含嘉城魯王道狥守曜儀城(六典東/都皇城)
(在都城之西北隅東城在皇城之東皇城在東城之内/皇宫在皇城之北以地望凖之南城蓋在皇城之南端)
(門之外曜儀城蓋在東城之東含嘉城則含嘉/倉城寶城即寶城朝堂蓋皇城也惲於粉翻)世充自
將戰兵(將即亮/翻下同)左輔大將軍楊公卿帥左龍驤二十八
府騎兵右游擊大將軍郭善才帥内軍二十八府步兵
左游擊大將軍跋野綱(跋野虜複姓帥讀曰率驤/思將翻騎竒寄翻下同)帥外
軍二十八府步兵摠三萬人以備唐𢎞烈行本世偉之
子㤗世充之兄子也　梁師都引突厥稽胡兵入冦(厥/九)
(勿/翻)行軍總管段徳操擊破之斬首千餘級　羅士信將
前軍圍慈澗世充自將兵三萬救之己丑秦王將輕騎
前覘世充(覘丑廉翻/又丑艶翻)猝與之遇衆寡不敵道路險阨為
世充所圍(考異曰太宗實録云師次穀州王充以兵三/萬來拒戰太宗帥輕騎挑之衆寡不敵被圍)
(數重太宗引弓馳射皆應弦而倒獲其大將燕頎賊乃/退舊書太宗紀云太宗命左右先歸獨留後殿世充驍)
(將單雄信數百騎夾道來逼交搶競進太宗幾為所敗/太宗左右射之無不應弦而倒獲其大將燕頎單雄信)
(傳云大宗圍逼東都雄信出軍拒戰援搶而至幾及太/宗徐世勣呵止之曰此秦王也雄信惶懼遂退太宗由)
(是獲免按劉餗小說英公勣與海陵王元吉圍洛陽元/吉恃膂力每親行圍王世充召雄信酌以金椀雄信盡)
(飲馳馬而出槍不及海陵者一尺勣惶遽連呼曰阿兄/此是勣王雄信乃攬轡而止顧笑曰胡兒不縁你且竟)
(舊書蓋承此致誤耳雄信若知是秦王則取之尢切安/肯惶懼而退借如小説所云雄信既受世充之命指取)
(元吉亦安肯以勣故而捨之况元吉之/圍東都勣乃從太宗在虎牢今不取)世民左右馳射
獲其左建威將軍燕琪(燕因肩翻宗考異曰高祖實錄/作燕頃大  實録作燕傾舊大)
(宗紀作燕頎/今從河洛記)世充乃退世民還營塵埃覆面(覆敷/又翻)軍不
復識欲拒之(復扶/又翻)世民免胄自言乃得入旦日帥步騎
五萬進軍慈澗(帥讀曰率/騎竒寄翻)世充拔慈澗之戍歸於洛陽
世民遣行軍總管史萬寶自宜陽南據龍門(此伊關之/龍門也酈)
(道元曰伊水北入伊闕昔大禹䟽以通水兩山相對望/之若闕故謂之伊闕春秋昭公二十六年趙鞅使女寛)
(守闕塞即此傳毅反都賦曰因龍門以暢化開伊/闕以達聦是後武后居東都數遊龍門正此地也)將軍
劉徳威自太行東圍河内(行戸/剛翻)上谷公王君廓自洛口
斷其餉道(斷丁/管翻)懷州總管黄君漢自河陰攻迴洛城大
軍屯于北邙連營以逼之世充洧州長史繁水張公謹
與刺史崔樞以州城來降(世充蓋以扶溝鄢陵置洧州/隋志繁水縣屬武陽郡唐貞)
(觀十八年併入昌樂縣屬魏州/洧音于軌翻降戸江翻下同)　八月丁酉南寧西㸑
蠻遣使入貢初隋末蠻酋爨翫反誅諸子没為官奴棄
其地(爨翫見一百七十八巻隋文帝開皇/十七年十八年使疏吏翻酋慈由翻)帝即位以翫
子𢎞達為昆州刺史(新志昆州本隋置隋亂廢武徳元/年開南中復置領晉寧秦臧等縣)
令持其父尸歸葬益州刺史段綸因遣使招諭其部落
皆來降　己亥竇建徳共州縣令唐綱殺刺史以州來
降(新志衛州共城縣武徳元年置共州去年竇建徳破/降李世勣取衛州故共州亦附建徳唐綱當是共城)
(縣令也共讀曰/恭降户江翻)　鄧州土豪執王世充所署刺史來降
(是年五月王/世充䧟鄧州)　癸卯梁師都石堡留守張舉帥千餘人
來降(此石堡蓋在夏州東非開元天寶間與吐蕃/爭之石堡城也守式又翻帥讀曰率下同)　甲
辰黄君漢遣校尉張夜义以舟師襲迴洛城克之(以舟/師自)
(懷州度河/襲破迥洛)獲其將達奚善定斷河陽南橋而還降其堡
聚二十餘(將即亮翻斷丁管翻/還從宣翻聚才喻翻)世充使太子𤣥應帥楊
公卿等攻迴洛不克(洛考異曰革命記作公卿河/  記唐書作公卿今從之)乃築
月城於其西留兵戍之世充陳於青城宫秦王世民亦
置陳當之(今世以郊天齋宿大次為青城宫其地當在/都城之南此青城宫若在洛城西北按六典)
(洛城西禁苑北拒北邙西至孝水南帶洛水支渠穀洛/二水會于其間中有合璧翠微宿羽青城等十一宫陳)
(讀曰/陣)世充隔水謂世民曰隋室傾覆唐帝關中鄭帝河
南世充未嘗西侵王忽舉兵東來何也世民使宇文士
及應之曰四海皆仰皇風唯公獨阻聲教為此而來(為/子)
(偽/翻)世充曰相與息兵講好不亦善乎又應之曰奉詔取
東都不令講好也(好呼/到翻)至暮各引兵還　上遣使與竇
建徳連和建徳遣同安長公主隨使者俱還(同安長公/主上同母)
(妺黎陽之破没於竇建/徳使疏吏翻長知兩翻)　乙卯劉徳威襲懷州入其外
郭下其堡聚　九月庚午梁師都將劉旻以華池來降
以為林州總管(慶州華池縣西魏之蔚州後周州廢隋/仁壽初置華池縣今置林川將即亮翻)
(降戸/江翻)　癸酉王世充顯州總管田瓚以所部二十五州
來降(是年六月田瓚降/世充瓚藏旱翻)自是襄陽聲問與世充絶(世充/使王)
(𢎞烈鎮襄陽自襄陽至洛路出南陽鄧州既屬唐南陽/之路不可由矣則自顯州出蔡汝以至洛顯州今又降)
(唐故襄陽/聲問絶)　史萬寶進軍甘泉宫(漢甘泉宫在京北醴/泉縣史萬寶自新安)
(進軍逼洛陽不應至漢之甘泉宫隋志河南夀安縣後/魏之甘棠縣有顯仁宫或者以顯仁宫為甘棠宫也泉)
(恐當/作棠)丁丑秦王世民遣右武衛將軍王君廓攻轘轅拔
之(新志洛州􁚩氏縣東南/有轘轅故關轘音環)王世充遣其將魏隱等撃君
廓君廓偽遁設伏大破之遂東徇地至管城而還(隋志/榮陽)
(郡管城縣舊曰中牟開皇十六年折置管城縣十八年/省内牟入焉隋改中牟曰内牟時為管州治所將即亮)
(翻下同還/從宣翻)先是王世充將郭士衡許羅漢掠唐境(先悉/薦翻)
君廓以䇿擊却之詔勞之曰(勞力/到翻)卿以十三人破賊一
萬自古以少制衆未之有也(少詩/沼翻)世充尉州刺史時徳
叡帥所部杞夏陳隨許潁尉七州來降(王世充蓋置杞/州於雍丘夏州)
(於陽夏陳州於宛丘隨州無所考意洧州之誤也許州/於長社潁州於汝陰尉州於尉氏帥讀曰率降戸江翻)
(下/同)秦王世民以便宜命州縣官並依世充所署無所變
易改尉州為南汴州於是河南郡縣相繼來降劉武周
降將尋相等多叛去諸將疑尉遲敬徳囚之軍中(相息/亮翻)
(尉紆/勿翻)行臺左僕射屈突通尚書殷開山言於世民曰敬
徳驍勇絶倫(屈九勿翻/驍堅堯翻)今既囚之心必怨望留之恐為
後患不如遂殺之世民曰不然敬徳若叛豈在尋相之
後邪(邪音/耶)遽命釋之引入卧内賜之金曰丈夫意氣相
期勿以小嫌介意吾終不信讒言以害忠良公宜體之
必欲去者以此金相資表一時共事之情也辛巳世民
以五百騎行戰地(騎竒寄翻下同行視地/形可置陳處行下孟翻)登魏宣武陵
(魏宣武陵曰景陵在北/邙山魏世宗謚宣武帝)王世充帥步騎萬餘猝至圍之
單雄信引槊直趨世民(帥讀曰率下同槊/所角翻趨七喻翻)敬徳躍馬大
呼横刺雄信墜馬(呼火故翻/刺七亦翻)世充兵稍却敬徳翼世民
出圍世民敬徳更帥騎兵還戰出入世充陳徃反無所
礙屈突通引大兵繼至世充兵大敗僅以身免擒其冠
軍大將軍陳智略(陳讀曰陣下同冠古玩翻遇考異曰/實録丙戌太宗與世充相  於宣武)
(陵擊大破之斬數千級獲陳智略舊書敬徳傳太宗既/釋之是日從獵於榆窠世充以步騎數萬來戰單雄信)
(直趨大宗敬徳刺雄信墜馬翼太宗出圍更率騎兵交/戰擒陳智略据擒智略則宣武榆窠之戰共是一事也)
(實録据奏到日河洛記/在二十一日今從之)斬首千餘級獲排矟兵六千(排/矟)
(言執排執矟者/也矟與槊同)世民謂敬徳曰公何相報之速也賜敬
徳金銀一篋(篋苦/協翻)自是寵遇日隆敬徳善避矟每單騎
入敵陳中敵叢矟刺之終莫能傷又能奪敵矟返刺之
(刺七/亦翻)齊王元吉以善馬矟自負聞敬徳之能請各去刃
相與校勝負敬徳曰敬徳謹當去之王勿去也既而元
吉刺之終不能中(去𦍑吕翻/中竹仲翻)秦王世民問敬徳曰奪矟
與避矟孰難敬徳曰奪矟難乃命敬徳奪元吉矟元吉
操矟躍馬志在刺之(操七/刀翻)敬徳須臾三奪其矟元吉雖
面相歎異内甚恥之　叛胡䧟嵐州(嵐盧/含翻)　初王世充
以邴元真為滑州行臺僕射濮州刺史杜才幹(隋志東/平郡鄄)
(城縣舊置濮陽郡開皇十六年置濮州大業初廢/州以鄄城縣屬東平蓋李密復置州也濮博木翻)李密
故將也(將即/亮翻)恨元真叛密(叛密事見一百八/十六巻元年九月)詐以其衆
降之(降户江/翻下同)元真恃其官勢自徃招慰才幹出迎延入
就坐(坐徂/卧翻)執而數之曰(數所具翻/又所主翻)汝本庸才魏公置汝
元僚(謂李密以/為長史)不建毫髪之功乃構滔天之禍今來送
死是汝之分(分扶/問翻)遂斬之遣人齎其首至黎陽祭密墓
壬午以濮州來降　突厥莫賀咄設冦凉州總管楊恭
仁擊之為所敗(厥九勿翻咄當/没翻敗補邁翻)掠男女數千人而去
丙戌以田瓉為顯州總管賜爵蔡國公(瓉藏/早翻)　冬十月
甲午王世充大將軍張鎮周來降　甲辰行軍摠管羅
士信襲王世充硤石堡拔之(水經注穀水自新安縣東/流逕千秋亭又東逕雍谷)
(溪迴岫縈紆石路阻峽故亦有峽石之稱/  考異曰河洛記作峽山堡今從實録)士信又圍千
金堡(此於古千金碣築堡也水經注榖水逕周乾祭門/北東至千金堨河南境簿曰河南縣城東十五里)
(有千金堨洛陽記曰千金堨舊堨/榖水魏時更修此堨謂之千金堨)堡中人罵之士信夜
遣百餘人抱嬰兒數十至堡下使兒啼呼詐云從東都
來歸羅總管既而相謂曰此千金堡也吾屬誤矣即去
堡中以為士信已去來者洛陽亡人出兵追之士信伏
兵於道伺其門開突入屠之(伺相/吏翻)　竇建徳之圍幽州
也(是年五月建/徳兵攻幽州)李藝告急于高開道開道帥二千騎救
之建徳兵引去開道因藝遣使來降(帥讀曰率騎竒寄/翻使疏史翻降戸)
(江/翻)戊申以開道為蔚州總管(蔚州隋鴈門郡之靈丘上/谷郡之飛狐縣地蔚紆勿)
(翻/)賜姓李氏封北平郡王開道有矢鏃在頰召醫出之
醫曰鏃深不可出開道怒斬之别召一醫曰出之恐痛
又斬之更召一醫醫曰可出乃鑿骨置楔其間(楔先/結翻)骨
裂寸餘竟出其鏃開道奏妓進膳不輟(妓渠/綺翻)　竇建徳
帥衆二十萬復攻幽州建徳兵已攀堞(復扶又翻/堞達協翻)薛萬
均萬徹帥敢死士百人從地道出其背掩擊之建徳兵
潰走斬首千餘級李藝兵乘勝薄其營建徳陳於營中
(陳讀/曰陣)填塹而出奮擊大破之(塹七/艶翻)建徳逐北至其城下
攻之不克而還(還從宣翻/又音如字)　李密之敗也(見一百八十/六巻元年九)
(月/)楊慶歸洛陽復姓楊氏(楊慶歸密改姓事見一百八/十四巻義寧元年十一月)
及王世充稱帝(見上巻本/年四月)慶復姓郭氏世充以為管州
摠管妻以兄女(妻七/細翻)秦王世民逼洛陽慶濳遣人請降
(降戸/江翻)世民遣總管李世勣將兵徃據其城(將即亮翻下/四將其將同)
慶欲與其妻偕來妻曰主上使妾侍巾櫛者(櫛阻瑟/翻梳也)欲
結君之心也今君既辜付託(辜負/也)狥利求全妾將如君
何若至長安則君家一婢耳君何用為願送至洛陽君
之惠也慶不許慶出妻謂侍者曰若唐遂勝鄭則吾家
必滅鄭若勝唐則吾夫必死人生至此何用生為遂自
殺庚戌慶來降復姓楊氏拜上柱國郇國公(郇音/荀)時世
充太子𤣥應鎮虎牢軍于榮汴之間(榮當作滎言軍于/滎澤汴水之間)
聞之引兵趣管城(趣七喻翻/又逡須翻)李世勣擊却之使郭孝恪
為書説榮州刺史魏陸(王世充蓋以滎陽縣/置滎州作榮亦誤也)陸密請降
𤣥應遣大將軍張志就陸徴兵丙辰陸擒志等四將舉
州來降陽城令王雄帥諸堡來降秦王世民使李世勣
引兵應之以雄為嵩州刺史(新志陽城縣屬洛州又云/武徳四年王世充偽令王)
(雄來降以陽城嵩陽陽翟置/嵩州與此所書稍差二三月)嵩南之路始通(嵩南謂嵩/山以南)
魏陸使張志詐為𤣥應書停其東道之兵令其將張慈
寶且還汴州又密告汴州刺史王要漢使圖慈寶要漢
斬慈寶以降𤣥應聞諸州皆叛大懼奔還洛陽詔以要
漢為汴州摠管賜爵郳國公(郳五/稽翻)　王𢎞烈據襄陽上
令金州摠管府司馬涇陽李大亮安撫樊鄧以圖之十
一月庚申大亮攻樊城鎮拔之(隋志西城郡梁置梁州/尋改曰南梁川西魏改)
(東梁州尋改金州置摠管府府置長史司馬舊志襄州/鄧城縣漢鄧縣屬南陽郡古樊城也宋改安養縣此時)
(樊城鎮當在/安養縣界)斬其將國大安下其城柵十四(將即/亮翻)　蕭
銑性褊狹多猜忌諸將恃功恣横好專誅殺(横户孟翻/好呼到翻)
銑患之乃宣言罷兵營農實欲奪諸將之權大司馬董
景珍弟為將軍怨望謀作亂事泄伏誅景珍時鎮長沙
(長沙潭/州治所)銑下詔赦之召還江陵景珍懼甲子以長沙來
降(降户/江翻)詔峽州刺史許紹出兵應之　雲州摠管郭子
和(隋志定襄郡開皇五年置/雲州摠管府治大利城)先與突厥梁師都相連結
既而襲師都寧朔城克之(新志寜朔縣屬夏州後周/置先悉薦翻厥九勿翻)又
詗得突厥舋隙(詗休正翻/舋許覲翻)遣使以聞為突厥候騎所獲
(使疏吏翻/騎竒寄翻)處羅可汗大怒囚其弟子升子和自以孤危
請帥其民南徙(處昌呂翻可從刋入聲汙音寒帥讀曰/率  考異曰子和傳云四年㧞戸口南)
(徙按處羅可汗以/今年卒故置此)詔以延州故城處之(處昌/吕翻)　張舉劉
旻之降也(是年八月張舉/降九月劉旻降)梁師都大懼遣其尚書陸季
覽說突厥處羅可汗曰比者中原喪亂(説輸芮翻比毗/至翻喪息浪翻)
分為數國勢均力弱故皆北面歸附突厥今定楊可汗
既亡(是年四月劉/武周敗亡)天下將悉為唐有師都不辭灰滅亦
恐次及可汗不若及其未定南取中原如魏道武所為
(事見晉孝/武帝紀)師都請為鄉導(鄉讀/曰嚮)處羅從之謀使莫賀咄
設入自原州(平凉郡置原州處/昌呂翻咄當没翻)泥步設與師都入自延
州突利可汗與奚霫契丹靺鞨入自幽州(可從刋入聲/汗音寒奚與)
(契丹本皆東胡種保烏丸山者其後為奚保鮮卑山者/其後為契丹霫與突厥同俗保冷陘山南契丹東靺鞨)
(西拔野古靺鞨居肅慎地亦曰挹婁元魏時曰勿吉霫/而立翻契欺訖翻又音喫靺莫撥翻鞨戸割翻  考異)
(曰舊突厥傳大業中突利年數歲始畢遣領東牙之兵/號泥步設頡利嗣位以為突利可汗按梁師都傳此際)
(有泥步設又有突利可汗然則突利處羅時已為小可/汗非頡利嗣位後也高祖實録云處羅欲分兵大掠中)
(國於懷戎鴈門靈武凉州四/道俱入今從舊書梁師都傳)會竇建徳之師自滏口西
入㑹于晉絳(滏口滏水之口在磁州滏陽縣界晉州/隋之臨汾郡絳州隋之絳郡滏音釡)莫
賀咄者處羅之弟咄苾也突利者始畢之子什鉢苾也
(咄當没翻/苾毗必翻)處羅又欲取并州以居楊政道(楊政道時/居定襄)其
羣臣多諫處羅曰我父失國賴隋得立(事見一百七十/八巻隋開皇十)
(九/年)此恩不可忘將出師而卒(卒子/恤翻)義成公主以其子奥
射設醜弱廢之更立莫賀咄設(更工/衡翻)號頡利可汗乙酉
頡利遣使告處羅之喪(使疏/吏翻)上禮之如始畢之喪(去年/四月)
(始畢/卒)　戊子安撫大使李大亮取王世充沮華二州(襄/州)
(南漳縣後周置沮州南漳漢之臨沮縣也隋廢沮州蓋/王世充復置漢南縣宋置華山郡西魏廢郡王世充蓋)
(取宋郡名而置華州也漢南縣唐貞觀/八年省併入宜城沮子魚翻華戸化翻)　是月竇建徳
濟河擊孟海公(唐考異曰實録在十二月丙午盖於時/  始聞之遣劉世讓攻洛州之日也今)
(從革/命記)初王世充侵建徳黎陽建徳襲破殷州以報之(殷/州)
(治獲嘉此皆/去年冬事)自是二國交惡信使不通及唐兵逼洛陽
世充遣使求救於建徳(使疏吏翻亦考異曰隋季革命/記曰世充  自遣使求救於建)
(徳云夏王或率領軍師來相救援王取東都河洛之地/北收并汾南盡楊越充乃取京師蒲絳以西通蜀荆襄)
(之境並據山河之險長為弟兄之國按世充止有河洛/之地豈肯遽以賂建徳借有是言建徳亦何由肯信今)
(從河/洛記)建徳中書侍郎劉彬説建徳曰天下大亂唐得關
西鄭得河南夏得河北共成鼎足之勢今唐舉兵臨鄭
自秋涉冬唐兵日增鄭地日蹙唐彊鄭弱勢必不攴鄭
亡則夏不能獨立矣(說輸芮翻/夏戸雅翻)不如解仇除忿發兵救
之夏擊其外鄭攻其内破唐必矣唐師既退徐觀其變
若鄭可取則取之并二國之兵乘唐師之老天下可取
也建徳從之遣使詣世充許以赴援又遣其禮部侍郎
李大師等詣唐請罷洛陽之兵秦王世民留之不荅
十二月辛卯王世充許亳等十一州皆請降(許州隋之/頴州郡亳)
(州隋之譙郡亳蒲/博翻降户江翻)　壬辰燕郡王李藝又擊竇建徳軍
於籠火城破之(燕因/肩翻)　辛丑王世充隨州摠管徐毅舉
州降(隨州隋之/漢東郡)　癸卯峽州刺史許紹攻蕭銑荆門鎮
拔之(荆門在荆/州長林縣)紹所部與梁鄭鄰接(峽州北境接鄭之/襄州東境接梁之)
(荆/門)二境得紹士卒皆殺之紹得二境士卒皆資給遣之
敵人愧感不復侵掠境内以安(復扶/又翻)　蕭銑遣其齊王
張繡攻長沙董景珍謂繡曰前年醢彭越徃年殺韓信
卿不見之乎何為相攻(引漢高祖殺功/臣事以恐動繡)繡不應進兵圍
之景珍欲潰圍走為麾下所殺銑以繡為尚書令繡恃
功驕横(横户/孟翻)銑又殺之由是功臣諸將皆有離心兵勢
益弱(史言蕭/銑將亡)　王世充遣其兄子代王琬長孫安世詣
竇建徳報聘且乞師(長知/兩翻)　突厥倫特勒在并州大為
民患(是年六月突厥留倫特/勒於并州厥九勿翻)并州摠管劉世讓設策擒
之上聞之甚喜張道源從竇建徳在河南(去年九月道/源為建徳所)
(執/)密遣人詣長安請出兵攻洺州以震山東(竇建徳都/洺州洺音)
(名/)丙午詔世讓為行軍摠管使將兵出土門趣洺州(新/志)
(恒州鹿泉縣有故井陘關一/名土門關鹿泉漢之石邑也)　己酉𤓰州刺史賀拔行
威執驃騎將軍達奚暠(𤓰州隋之燉煌郡騎竒寄/翻驃匹妙翻暠古老翻)舉兵
反　是歲李子通度江攻沈法興取京口(京口時屬揚/州延陵縣)
法興遣其僕射蔣元超拒之戰於庱亭(庱亭在毗陵西/北庱丑拯翻又)
(恥陵/翻)元超敗死法興棄毗陵奔吳郡(毗陵至吳郡/百八十里)於是
丹楊毗陵等郡皆降於子通(降户/江翻)子通以法興府掾李
百藥為内史侍郎國子祭酒(掾于/絹翻)杜伏威遣行臺左僕
射輔公祏(祏音/石)將卒數千攻子通(將即/亮翻)以將軍闞稜王
雄誕為之副公祏度江攻丹楊克之進屯溧水(隋志丹/陽郡治)
(江寜溧水以縣屬焉本溧陽縣開皇十八年/更名自丹陽至溧水二百四十里溧音栗)子通帥衆
數萬拒之(帥讀/曰率)公祏簡精甲千人執長刀為前鋒(簡選/也分)
(别/也)又使千人踵其後曰有退者即斬之自帥餘衆復居
其後(帥讀曰率復/扶又翻下同)子通為方陳而前(陳讀/曰陣)公祏前鋒千
人殊死戰公祏復張左右翼以擊之子通敗走公祏逐
之反為所敗(敗補/邁翻)還閉壁不出王雄誕曰子通無壁壘
又狃於初勝(狃女/九翻)乘其無備擊之可破也公祏不從雄
誕以其私屬數百人夜出擊之(私屬親兵不在/大軍名籍者)因風縱
火子通大敗降其卒數千人(降户/江翻)子通食盡棄江都保
京口江西之地盡入於伏威(盧和等州/皆江西也)伏威徙居丹陽
子通復東走太湖(太湖在蘇州吳/縣東南五十里)收合亡散得二萬人
襲沈法興於吳郡大破之法興帥左右數百人棄城走
吳郡賊帥聞人遂安遣其將葉孝辯迎之(聞人複姓今/吳中亦以為)
(著姓賊帥所類/翻將即亮翻)法興中塗而悔欲殺孝辯更向㑹稽(㑹/稽)
(越州㑹/古外翻)孝辯覺之法興窘廹赴江溺死子通軍勢復振
徙都餘杭(餘杭/杭州)盡收法興之地北自太湖南至嶺(嶺五/嶺也)
東包會稽西距宣城(按子通之地西距宣城耳南境安/能至嶺哉史大而言之耳㑹古外)
(翻/)皆有之　廣新二州賊帥高法澄沈寶徹殺隋官據
州附於林士𢎞(隋志南海郡廣州信安郡新興縣梁置/新州宋白曰新州秦始皇所取陸梁地)
(漢為合浦臨元縣晉/置新寧郡梁置新州)漢陽太守馮盎擊破之(馮盎自大/業之亂歸)
(嶺南未受朝命故/書隋官守式又翻)既而寶徹兄子智臣復聚兵於新州
盎引兵擊之賊始合盎免胄大呼曰(呼火/故翻)爾識我乎賊
多棄仗肉袒而拜(馮盎自其祖母洗夫人以/來威令行於嶺南故然)遂潰擒寶
徹智臣等嶺外遂定　竇建徳行臺尚書令恒山胡大
恩請降(恒山恒州恒户/登翻降户江翻)
四年春正月癸酉以大恩為代州總管(代州隋之/鴈門郡)封定
襄郡王賜姓李氏代州石嶺之北自劉武周之亂冦盜
充斥大恩徙鎮鴈門(鴈門漢廣武縣隋更名隋唐代州/皆治鴈門漢鴈門郡治陰館李大)
(恩豈徙鎮漢鴈門邪宋白曰句注在代州西北三十五/里鴈門界西陘山也始皇十三年移樓煩於善無縣今)
(句注山北下館城是也故續漢書云鴈門郡理陰館建/安立新興郡陘北悉棄之其地荒廢魏文帝移鴈門郡)
(南度句注置廣武城即今州西廣武故城是也後魏明/帝又移置廣武東古上館城内即今州城是也或曰李)
(大恩自恒山請降授代州/□管故自恒山徙鎮鴈門)討擊悉平之　稽胡酋帥劉
仚成部落數萬為邊冦(酋慈由翻帥所/類翻仚許延翻)辛巳詔太子建
成統諸軍討之　王世充梁州摠管程嘉㑹以所部來
降(後魏置梁州於浚儀因古大梁城以名州也此時以/浚儀為汴州而隋之梁郡治宋城縣宋城古睢陽也)
(漢梁國都之後魏以來以睢陽/為梁郡王世充當於此置梁州)　杜伏威遣其將陳正
通徐紹宗帥精兵二千來㑹秦王世民擊王世充(將即/亮翻)
(帥讀曰率威考異曰舊書伏威傳太宗之圍王世充遣/使招之伏  請降高祖遣使就拜東南道行臺尚書令)
(江淮以南安撫大使上柱國封吳王賜姓李氏按伏/威封吳王在太宗討王世充前今從高祖太宗實録)甲
申攻梁克之(梁縣屬伊州杜佑曰汝州梁縣漢舊縣/戰國時謂之南梁以别大梁少梁也)
丙戌黔州刺史田世康(黔州隋之黔安郡/古黔中也黔音琴)攻蕭銑五州
四鎮皆克之　秦王世民選精銳千餘騎皆皁衣𤣥甲
分為左右隊使秦叔寶程知節尉遲敬徳翟長孫分將
之(騎竒寄翻下同尉紆勿翻翟萇/伯翻長知兩翻將即亮翻下同)每戰世民親被𤣥甲
帥之為前鋒(被皮義翻帥/讀曰率下同)乘機進擊所向無不摧破敵
人畏之行臺僕射屈突通贊皇公竇軌(屈九勿翻軌封/賛皇縣公賛皇)
(縣屬趙州隋開皇十六年/置劉昫曰取賛皇山為名)引兵按行營屯(行下/孟翻)猝與王
世充遇戰不利秦王世民帥𤣥甲救之世充大敗獲其
騎將葛彦璋(堡考異曰太宗實録云初羅士信取千金/  太宗令屈突通守之世充自來攻堡通)
(懼舉烽請救太宗度通力堪自守且緩救以驕世充通/舉三烽以告急太宗方出援之左右未獲從以兩騎而)
(進遇賊騎將葛彦璋射之應弦而墜擒之於陳後軍亦/繼至通軍復振表裏奮擊世充大敗俘斬六千餘人幾)
(獲世充今/從河洛記)俘斬六千餘人世充遁歸　李靖説趙郡王
孝恭以取蕭銑十䇿孝恭上之(説輸芮翻上時掌翻恭/考異曰高祖實録孝)
(獻平銑之䇿帝嘉納之太宗實録李靖傳靖說趙郡王/孝恭陳伐蕭銑之計獻以十䇿高祖以孝恭未更戎旅)
(三軍之任一以委靖授靖行軍摠管兼攝孝恭長史事/孝恭傳時李靖亦奉使江南以䇿干孝恭孝恭善之委)
(以軍事蓋靖畫䇿/使孝恭上之耳)二月辛卯改信州為䕫州　以孝恭
為摠管使大造舟艦習水戰(艦户/黯翻)以孝恭未更軍旅(更/工)
(衡/翻)以靖為行軍摠管兼孝恭長史委以軍事靖說孝恭
悉召巴蜀酋長子弟(長知兩翻/酋才由翻)量才授任置之左右外
示引擢實以為質(量音良/質音致)　王世充太子𤣥應將兵數
千人自虎牢運糧入洛陽秦王世民遣將軍李君羡邀
擊大破之𤣥應僅以身免世民使宇文士及奏請進圍
東都上謂士及曰歸語爾王(語牛/倨翻)今取洛陽止於息兵
克城之日乘輿法物圖籍器械(乘䋲/證翻)非私家所須者委
汝收之其餘子女玉帛並以分賜將士(將即/亮翻)辛丑世民
移軍青城宫壁壘未立王世充帥衆二萬自方諸門出
慿故馬坊垣塹臨榖水以拒唐兵(東都城西連禁苑方/諸門蓋自都城出禁)
(苑之門也青城宫在禁苑中榖洛二水㑹/于禁苑之中帥讀曰率下同塹七艶翻)諸將皆懼世
民以精騎陳於北邙登魏宣武陵以望之謂左右曰賊
勢窘矣悉衆而出徼幸一戰(騎竒寄翻陳讀曰/陣下同徼古堯翻)今日破
之後不敢復出矣(復扶又/翻下同)命屈突通帥步卒五千度水
擊之(屈居/勿翻)戒通曰兵交則縱煙煙作世民引騎南下身
先士卒(先悉/薦翻)與通合勢力戰世民欲知世充陳厚薄與
精騎數十衝之直出其背衆皆披靡(披普/彼翻)殺傷甚衆既
而限以長堤與諸騎相失將軍丘行恭獨從世民世充
數騎追及之世民馬中流矢而斃行恭回騎射追者發
無不中(中竹仲翻/射而亦翻)追者不敢前乃下馬以授世民行恭
於馬前步執長刀距躍大呼(距躍超距而跳躍也杜預/曰距躍超越也呼火故翻)
斬數人突陳而出得入大軍世充亦帥衆殊死戰散而
復合者數四自辰至午世充兵始退世民縱兵乘之直
抵城下俘斬七千人遂圍之驃騎將軍段志𤣥與世充
兵力戰深入馬倒為世充兵所擒兩騎夾持其髻(驃匹/妙翻)
(騎竒寄翻/髻古詣翻)將渡洛水志𤣥踴身而奮二人俱墜馬志𤣥
馳歸追者數百騎不敢逼初驃騎將軍王懷文為唐軍
斥候為世充所獲世充欲慰悦之引置左右壬寅世充
出右門(東都城南面三門中曰端門左曰左掖門右曰/右掖門洛水逕其前有天津永濟中橋三橋)
臨洛水為陳懷文忽引槊刺世充世充衷甲槊折不能
入(刺七亦翻/折而設翻)左右猝出不意皆愕眙不知所為懷文走
趣唐軍(眙丑吏翻趣七/喻翻又逡須翻)至寫口(洛城中水於此寫放以/流其惡因名之為寫口)
追獲殺之世充歸解去衷甲(去𦍑/吕翻)袒示羣臣曰懷文以
槊刺我卒不能傷(卒子/恤翻)豈非天所命乎先是御史大夫
鄭頲不樂仕世充多稱疾不預事(鄭頲李密之臣為世/充所獲疾其多詐故)
(不樂仕焉先悉薦翻/頲他鼎翻樂音洛)至是謂世充曰臣聞佛有金剛不
壞身陛下真是也臣實多幸得生佛世願棄官削髪為
沙門服勤精進以資陛下之神武(詭辭以/求去)世充曰國之
大臣聲望素重一旦入道將駭物聽俟兵革休息當從
公志頲固請不許退謂其妻曰吾束髪從官志慕名節
(束髪謂幼小/總角時也)不幸遭遇亂世流離至此側身猜忌之朝
累足危亡之地(朝直遥翻/累力委翻)智力淺薄無以自全人生㑹
有死早晩何殊姑從吾所好(好呼/到翻)死亦無憾遂削髪被
僧服(被皮/義翻)世充聞之大怒曰爾以我為必敗欲茍免邪
(邪音/耶)不誅之何以制衆遂斬頲於市頲言笑自若觀者
壯之詔贈王懷文上柱國朔州刺史(朔州隋之/馬邑郡)　并州
安撫使唐儉密奏真鄉公李仲文與妖僧志覺有謀反
語(真鄉縣公也西魏置真鄉縣時/屬綏州使疏吏翻妖於驕翻)又娶陶氏之女以應
桃李之謡諂事可汗甚得其意可汗許立為南面可汗
(可從刋入/聲汗音寒)及在并州贓賄狼籍上命裴寂陳叔達蕭瑀
雜鞫之(瑀音/禹)乙巳仲文伏誅庚戌王泰棄河陽走(去年/七月)
(世充使泰/守河陽)其將趙夐等以城來降(將即亮翻夐休/正翻降戸江翻)别將
單雄信裴孝達與總管王君廓相持於洛口(單慈/淺翻)秦王
世民帥步騎五千援之至轘轅雄信等遁去君廓追敗
之(轘音環敗/補邁翻)壬子延州總管段徳操擊劉仚成破之(仚/許)
(延/翻)斬首千餘級　乙卯王世充懷州刺史陸善宗以城
降　秦王世民圍洛陽宫城城中守禦甚嚴大礮飛石
重五十斤擲二百步(礮與砲同/匹貌翻)八弓弩箭如車輻鏃如
巨斧射五百步(八弓弩八弓共一絭也如古連弩/今之划車弩亦其類也輻音幅)世民
四面攻之晝夜不息旬餘不克城中欲飜城者凡十三
輩皆不果發而死唐將士皆疲弊思歸總管劉𢎞基等
請班師世民曰今大舉而來當一勞永逸東方諸州已
望風欵服唯洛陽孤城勢不能乆功在垂成柰何棄之
而去乃下令軍中曰洛陽未破師必不還(還從/宣翻)敢言班
師者斬衆乃不敢復言(復扶/又翻)上聞之亦密勑世民使還
世民表稱洛陽必可克又遣參謀軍事封徳彞入朝面
論形勢(參謀之官蓋始/於此朝直遥翻)徳彞言於上曰世充得地雖多
率皆覊屬(言覊靡屬/之而已)號令所行唯洛陽一城而已智盡
力窮克在朝夕今若旋師賊勢復振(復扶又翻/又音如字)更相連
結後必難圖上乃從之世民遺世充書(遺于/季翻)諭以禍福
世充不報　戊午王世充鄭州司兵沈悦遣使詣左武
候大將軍李世勣請降(李世勣時屯管城使/疏吏翻降戸江翻)左衛將軍
王君廓夜引兵襲虎牢(王君廓時/屯洛口)悦為内應遂拔之獲
其荆王行本及長史戴胄(長知/兩翻)悦君理之孫也(沈君理/仕陳為)
(僕/射)　竇建徳克周橋虜孟海公
　
　資治通鑑巻一百八十八
