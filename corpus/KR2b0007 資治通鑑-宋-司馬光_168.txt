
　資治通鑑卷一百六十七　宋　司馬光　撰
　　　　　　　　　　　　　　胡三省　音註
　陳紀一(起彊圉赤奮若盡屠維單閼凡三年興武帝/既有功於梁自以為姓出於陳自吳  郡公)
　　(進封陳公及受/命國遂號曰東)
　　髙祖武皇帝(諱霸先字興國小字法生姓/陳氏吳興長城下若里人)
永定元年(是年十月受禪始改元永定自/十月以前猶是梁太平二年)春正月辛丑
周公即天王位(諱覺字陁羅尼宇文泰第三子也宇文/輔政慕倣周禮泰卒覺嗣遂封周公既)
(受命國/號曰周)柴燎告天朝百官於露門(露門即古之路門路/大也宇文建國率倣)
(古制故外朝曰路門鄭𤣥曰外門曰臯門朝門曰應門/内有路門孔頴達曰爾雅門屛之間謂之宁郭曰人主)
(視朝所宁立處李巡曰正門外兩塾間曰宁謂天子受/朝於路門之外朝於門外而宁立以待諸侯之至故云)
(當宁而立也然門外有屛者即樹塞門是也爾雅云正/門謂之應門又云屛謂之樹李巡曰常當門自蔽名曰)
(樹郭云小牆當門中案李郭二注以推驗禮文諸侯内/屛在路門之内天子外屛在路門之外而近應門周制)
(天子三朝其一在路門内謂之燕朝太僕掌之故太僕/云王眂燕朝則正其位文王世子云公族朝於内朝親)
(之也此則王與宗人圖其嘉事及王退侯大夫之朝也/其一是路門外之朝謂之治朝司士掌之故司士云正)
(朝儀之位此是毎日視朝之位其王與諸侯賔射亦與/治朝同其三是臯門之内庫門之外謂之外朝朝士掌)
(之此是詢衆庶之/朝也朝直遥翻)追尊王考文公為文王妣為文后大
赦封魏恭帝為宋公以木徳承魏水行夏之時服色尚
黑(行夏之時用寅正也服色/尚黑隨水行也夏户雅翻)以李弼為太師趙貴為太
傅大冢宰獨孤信為太保大宗伯中山公護為大司馬
(後周太祖初據關右宫名未改魏號及域内粗定改定/章程命尚書令盧辯逺師周制置三公三孤以為論道)
(之官次置六卿以分司庶務閔帝受禪/大司馬掌兵宇文䕶居之以專兵要)　詔以王琳為
司空驃騎大將軍(驃匹妙翻/騎奇寄翻)以尚書右僕射王通為左
僕射　周王祀圜丘自謂先世出於神農以神農配二
丘(宇文氏自謂其先出於炎帝炎帝為黄帝所滅子孫/遁去朔野其後有葛烏兔者雄武多算畧鮮卑奉以)
(為主裔孫曰普囘因狩得玉璽三紐文曰皇帝璽以為/天授其俗謂天子曰宇文遂以為氏及國號二丘圜丘)
(方丘/也)始祖獻侯配南北郊(普囘子莫那自隂山南/徙始居遼西諡曰獻侯)文王
配明堂廟號太祖癸卯祀方丘甲辰祭太社(五代志後/周憲章姬)
(周祭祀之式多依儀禮司量掌為壇之制圜丘三成崇/一丈二尺深二丈上徑六丈十有二階毎等十有二節)
(在國陽七里之郊圓壝徑三百歩内壝半之方一成下/崇一丈徑六丈八尺上崇五尺方四丈八方方一階階)
(十級級一尺方丘在國隂十里之郊丘一成八方下崇/一丈方六丈八尺上崇五尺方四丈八方一階級一尺)
(其壝八面徑百二十歩内壝半之南郊為方壇於國南/五里其崇一丈二尺其廣二丈其壝方百二十歩内壝)
(半之神州之壇崇一丈方四丈在北郊方丘之右其壝/如方丘其祭圓丘及南郊並正月上辛右宗廟而左社)
(稷皇帝親祀社稷冢/宰亞獻宗伯終獻)除市門稅(魏末盗賊羣起國用不/足稅入市門者人一錢)
(今除/之)乙巳享太廟仍用鄭𤣥議立太祖與二昭二穆為
五廟其有德者别為祧廟不毁(記王制曰天子七廟三/昭三穆與太祖之廟而)
(七鄭元注云此周制七者太祖及文王武王之祧與親/廟四决疑要注曰凡昭穆父南面故曰昭昭明也子北)
(面故曰穆穆順也李涪曰昭本如字為漢/諱昭改曰韶或曰晉文帝名昭故讀曰韶)辛亥祀南郊
壬子立王后元氏后魏文帝之女晉安公主也　齊南
安城主馮顯請降於周(降戶/江翻)周柱國宇文貴使豐州刺
史太原郭彦將兵迎之(五代志永安郡黄岡縣齊曰南/安又魏收志天平初置南安郡)
(屬襄州後陷以地考之當在五代志之頴川郡葉縣界/又五代志淅陽郡武當縣舊置武當郡及始平郡後改)
(為齊興郡梁置興州後周改/為豐州隋為均州將即亮翻)遂據南安　吐谷渾為宼
於周攻凉鄯河三州(武威郡凉州西平郡鄯州枹罕郡/河州吐從暾入聲谷音浴鄯時戰)
(翻/)秦州都督遣渭州刺史于翼赴援(魏黄初三年始置/都督諸州軍事又)
(有都督中外諸軍其任尤重南北朝皆因之而軍行又/有都督諸軍左右前後中軍大都督内而宿衞有正副)
(都督散都督帥都督旅都督外而州郡有防城都督帳/内都督都督之名雖同其位任懸絶矣此秦州都督盖)
(都督河渭凉鄯諸州也後周九命之制都督八命其授/柱國大將軍開府儀同者竝皆使持節大都督盖九命)
(也/)翼不從僚屬咸以為言翼曰攻取之術非夷俗所長
此宼之來不過抄掠邊牧掠而無獲勢將自走勞師而
往必無所及翼揣之已了(了明也抄楚交/翻揣初委翻)幸勿復言(復/扶)
(又/翻)數日間至果如翼所策　初梁世祖以始興郡為東
衡州以歐陽頠為刺史乆之徙頠為郢州刺史蕭勃留
頠不遣(頠魚/委翻)世祖以王琳代勃為廣州刺史勃遣其將
孫盪監廣州盡帥所部屯始興以避之(見一百六十五/卷梁元帝承聖)
(三年將即亮翻下同/監工銜翻帥讀曰率)頠别據一城不往謁閉門自守勃
怒遣兵襲之盡收其貨財馬仗尋赦之使復其所與之
結盟江陵陷頠遂事勃二月庚午勃起兵於廣州遣頠
及其將傅泰蕭孜為前軍孜勃之從子也(從才用翻書/考異曰陳)
(南史周文育傳皆作/子今從梁書帝紀)南江州刺史余孝頃以兵會之(孝/頃)
(據新吳盖就置南江州命為刺史書考/異曰典畧作南康州刺史今從梁)詔平西將軍周
文育帥諸軍討之(帥讀/曰率)　癸酉周王朝日於東郊(朝直/遥翻)
(下/同)戊寅祭大社　周楚公趙貴衞公獨孤信故皆與太
祖等夷(宇文泰廟/號太祖)及晉公䕶專政(宇文䕶自中山/公進封晉公)皆怏
怏不服(怏於/兩翻)貴謀殺護信止之開府儀同三司宇文盛
告之丁亥貴入朝護執而殺之免信官(此所謂主少國/疑大臣未附之)
(時也既殺趙貴/護之威權成矣)　領軍將軍徐度出東關侵齊戊子至
合肥燒齊船三千艘(艘蘇/遭翻)　歐陽頠等出南康頠屯豫
章之苦竹灘傅泰據蹠口城(蹠之石翻周/文育傳作塶)余孝頃遣其
弟孝勱守郡城自出豫章據石頭(水經注贑水逕豫章/郡北水之西岸有石)
(盤謂之石頭津歩之處也汪藻曰自豫章絶江而西有/山屹然並江而出者石頭渚也阻江負城十里而近即)
(殷羡投書/處勱音邁)巴山太守熊曇朗誘頠共襲髙州刺史黄灋
氍又語灋氍約共破頠(曇徒舍翻誘音酉語/牛倨翻氍巨俱翻)且曰事㨗
與我馬仗遂出軍與頠俱進至灋氍城下曇朗陽敗走
灋氍乘之頠失援而走曇朗取其馬仗歸於巴山周文
育軍少船(少詩/沼翻)余孝頃有船在上牢文育遣軍主焦僧
度襲之盡取以歸仍於豫章立柵軍中食盡諸將欲退
文育不許使人閒行遺周廸書(閒古莧翻/遺于季翻)約為兄弟廸
得書甚喜許饋以糧於是文育分遣老弱乘故船沿流
俱下燒豫章柵偽若遁去者孝頃望之大喜不復設備
文育由閒道兼行據芊韶(復扶又翻閒古莧翻據姚思/亷梁書芊韶在巴山界芊音)
(千/)芊韶上流則歐陽頠蕭孜下流則傅泰余孝頃營文
育據其中間築城饗士頠等大駭頠退入泥溪文育遣
嚴威將軍周鐵虎等襲頠癸巳擒之文育盛陳兵甲與
頠乘舟而宴廵蹠口城下使其將丁法洪攻泰擒之孜
孝頃退走　甲午周以于謹為太傅大宗伯侯莫陳崇
為太保晉公䕶為大冢宰(于謹侯莫陳崇既登公位宇/文䕶若以序遷而為大冢宰)
(實則周之/元輔也)柱國武川賀蘭祥為大司馬髙陽公達奚武
為大司宼　周人殺魏恭帝　三月庚子周文育送歐
陽頠傅泰於建康丞相霸先與頠有舊釋而厚待之(霸/先)
(發身於嶺南/故與頠有舊)　周晉公䕶以趙景公獨孤信名重不欲
顯誅之己酉逼令自殺　甲辰以司空王琳為湘郢二
州刺史　曲江侯勃在南康聞歐陽頠等敗軍中忷懼
(忷許/拱翻)甲寅德州刺史陳法武(五代志日南/郡梁置德州)前衡州刺史
譚世逺攻勃殺之　夏四月己邜鑄四柱錢一當二十
(梁末有兩柱錢及鵝眼錢時人雜用其價同但/兩柱重鵝眼輕至是鑄四柱錢一當細錢二十)　齊遣
使請和(使疏/吏翻)　壬午周王謁成陵(周太祖陵/曰成陵)乙酉還宫
　齊以太師斛律金為右丞相前大將軍可朱渾道元
為太傅(可朱渾道元前為車騎大將軍後齊置太師太/傅太保是為三師擬古上公非勲德崇者不居)
(次有大司馬大將軍是為二大並典司武事次置太尉/司徒司空是為三公皆第一品其驃騎車騎二將軍加)
(大者在開國郡公下/開國郡公從一品)開府儀同三司賀拔仁為太保尚
書令常山王演為司空錄尚書事長廣王湛為尚書令
右僕射楊愔為左僕射仍加開府儀同三司(愔於/今翻)幷省
尚書右僕射崔暹為左僕射上黨王渙錄尚書事(自高/歡居)
(晉陽幷州有行臺尚書令僕等官及齊顯祖受/魏禪遂以幷州行臺為并省位任亞於鄴省)　丁亥
周王享太廟　壬辰改四柱錢一當十丙申復閉細錢
(閉者閉絶不使行細錢民間私鑄者也時私錢細/小交易以車載錢不復計數復扶又翻下復亦同)　故
曲江侯勃主帥蘭敱襲殺譚世逺軍主夏侯明徹殺敱
持勃首降(帥所類翻敱五哀/翻降戶江翻下同)勃故記室李寳藏奉懐安
侯任據廣州(任亦蕭氏子封懐安侯何/承天志鬱林郡有懐安縣)蕭孜余孝頃猶
據石頭為兩城各據其一多設船艦夾水而陳(艦戶黯/翻下同)
(陳讀/曰陣)丞相霸先遣平南將軍侯安都助周文育擊之戊
戍安都潜師夜燒其船艦文育帥水軍安都帥歩軍進
攻之(帥讀/曰率)蕭孜出降孝頃逃歸新吳文育等引兵還丞
相霸先以歐陽頠聲著南土復以頠為衡州刺史(衡上/前有)
(東字按五代志南海郡含洭縣梁置衡州始/興縣梁置東衡州此時蓋命頠鎮含洭也)使討嶺南
未至其子紇已克始興頠至嶺南諸郡皆降遂克廣州
嶺南悉平(為歐陽頠父子/世據嶺南張本)　周儀同三司齊軌謂御正
中大夫薛善曰(五代志御正中大/夫屬大冢宰五命)軍國之政當歸天子
何得猶在權門善以告晉公䕶護殺之以善為中外府
司馬(中外府都督中/外諸軍事府)　五月戊辰余孝頃遣使詣丞相
府乞降(使疏/吏翻)　王琳既不就徵大治舟艦將攻陳霸先
(治直/之翻)六月戊寅霸先以開府儀同三司侯安都為西道
都督周文育為南道都督將舟師二萬會武昌以擊之
(將即亮/翻下同)　秋七月辛亥周王享太廟　河南北大蝗齊
主問魏郡丞崔叔瓚曰(五代志齊制上郡丞六品/中七品下八品瓚藏旱翻)何故
致蝗對曰五行志土功不時蝗蟲為災(五行志言蟲蝗/之災率歸之勞)
(民動衆故/叔瓚云然)今外築長城内興三臺殆以此乎齊主怒使
左右敺之(敺烏/口翻)擢其髮以溷沃其頭(擢拔也溷戶/困翻不潔也)曳足
以出叔瓚季舒之兄也　八月丁卯周人歸梁世祖之
柩及諸將家屬千餘人於王琳(柩音/舊)　戊辰周王祭大
社　甲午進丞相霸先位太傅加黄鉞殊禮賛拜不名
九月辛丑進丞相為相國總百揆封陳公備九錫陳國
置百司　周孝愍帝性剛果惡晉公護之專權(惡烏/路翻)司
會李植自太祖時為相府司錄參掌朝政(周禮司會掌/聽財用之會)
(計以詔王及冢宰後周之制司會中大夫屬大冢宰五/命柱國大將軍府長史司馬司錄正七命㑹古外翻相)
(府司錄總錄相府/之機務朝直遥翻)軍司馬孫恒亦乆居權要(唐六典周/禮大司馬)
(屬官有軍司馬下大夫蓋兵部郎中之任也後/周依周置官軍司馬中大夫五命恒戶登翻)及護執
政植恒恐不見容乃與宫伯乙弗鳳賀拔提等共譖之
於周王(周禮宫伯掌王宫之士庶子凡在版者掌其政/令行其秩叙作其徒役之事以時頒其衣裳掌)
(其誅賞屬天官冢宰後/周左宫伯中大夫五命)植恒曰䕶自誅趙貴以来威權
日盛謀臣宿將争往附之(將即/亮翻)大小之政皆决於䕶以
臣觀之將不守臣節願陛下早圖之王以為然鳳提曰
以先王之明猶委植恒以朝政(朝直/遥翻)今以事付二人何
患不成且䕶常自比周公臣聞周公攝政七年(書曰惟/周公誕)
(保文武受/命惟七年)陛下安能七年邑邑如此乎(邑邑不得/志之貌)王愈
信之數引武士於後園講習為執縛之勢(此事何必講/習耶宜其謀)
(泄也數/所角翻)植等又引宫伯張光洛同謀光洛以告䕶䕶乃
出植為梁州刺史恒為潼州刺史(五代志漢川郡置梁/州金山郡西魏置潼)
(州隋開皇五/年改曰綿州)欲散其謀後王思植等毎欲召之䕶泣諫
曰天下至親無過兄弟若兄弟尚相疑它人誰可信者
太祖以陛下富於春秋屬臣後事(屬之/欲翻)臣情兼家國(以/家)
(則兄弟之親以/國則君臣之義)實願竭其股肱若陛下親覽萬機威加
四海臣死之日猶生之年但恐除臣之後姦囘得志非
唯不利陛下亦將傾覆社稷使臣無面目見太祖於九
泉且臣既為天子之兄位至宰相尚復何求(復扶/又翻)願陛
下勿信讒臣之言踈棄骨肉王乃止不召而心猶疑之
鳳等益懼宻謀滋甚刻日召羣公入醼(醼伊甸翻/合飲也)因執
䕶誅之張光洛又以告䕶䕶乃召柱國賀蘭祥(周書祥/傳曰其)
(先與魏俱起有紇伏者為/賀蘭莫何弗因以為氏)領軍尉遲綱等謀之祥等勸
䕶廢立時綱總領禁兵䕶遣綱入宫召鳳等議事及至
以次執送䕶第因罷散宿衞兵王方悟獨在内殿令宫
人執兵自守䕶遣賀蘭祥逼王遜位幽於舊第(略陽公/舊第也)
悉召公卿會議廢王為略陽公迎立岐州刺史寧都公
毓(五代志西城郡安/康縣舊曰寧都)公卿皆曰此公之家事敢不唯命
是聽乃斬鳳等於門外(宫門之/外也)孫恒亦伏誅時李植父
柱國大將軍逺鎮𢎞農(西魏之境東盡瀍洛以𢎞/農為要地率用重將鎮之)䕶召
逺及植還朝(召植於梁州/朝直遥翻)逺疑有變沈吟乆之(沈持/林翻)乃
曰大丈夫寜為忠鬼安可作叛臣邪遂就徵既至長安
䕶以逺功名素重猶欲全之引與相見謂之曰公兒遂
有異謀非止屠戮護身乃是傾危宗社叛臣賊子理宜
同疾公可早為之所乃以植付逺逺素愛植植又口辯
自陳初無此謀逺謂植信然詰朝將植謁䕶(詰去吉翻/將如字引)
(也/)䕶謂植已死左右白植亦在門䕶大怒曰陽平公不
信我(李逺封/陽平公)乃召入仍命逺同坐令略陽公與植相質
於逺前(質證也夫君臣無獄略陽公雖廢猶舊君也烏/有與舊臣相質之理宇文䕶不學無識如此求)
(良死/得乎)植辭窮謂略陽曰(略陽之下/當有公字)本為此謀欲安社稷
利至尊耳今日至此何事云云逺聞之自投於牀曰若
爾誠合萬死於是䕶乃害植并逼逺令自殺植弟叔詣
叔謙叔讓亦死餘子以㓜得免初逺弟開府儀同三司
穆知植非保家之主每勸逺除之逺不能用及逺臨刑
泣謂穆曰吾不用汝言以至此穆當從坐以前言獲免
除名為民及其子弟亦免官植弟浙州刺史基(五代志/浙陽郡)
(西魏置浙州/漢析縣地也)尚義歸公主(公主宇文/泰之女也)當從坐穆請以二
子代基命護兩釋之後月餘䕶弑略陽公(年十/六)黜王后
元氏為尼癸亥寧都公自岐州至長安甲子即天王位
(諱毓小名統萬突安定公泰之長子/也泰臨夏州帝生於統萬因以名之)大赦　冬十月戊
辰進陳公爵為王辛未梁敬帝禪位於陳(梁天監元年/受禪四主五)
(十六年/而亡)　癸酉周魏武公李弼卒　陳王使中書舍人
劉師知引宣猛將軍沈恪勒兵入宫衞送梁主如别宫
(陳受禪後國之政事並由中書省有中書舍人五人分/掌二十一局各當尚書諸曹並為上司總國内機要尚)
(書唯聽受而已劉師知陳王所/親任者也宣猛將軍班第九)恪排闥見王叩頭謝曰
恪身經事蕭氏(侯景圍臺城恪為右軍將軍東/土山主以拒戰功封東興縣侯)今日不
忍見此分受死耳(分扶/問翻)决不奉命王嘉其意不復逼(復/扶)
(又/翻)更以盪主王僧志代之(盪主主驍銳跳盪之兵猶北/齊之直盪都督也盪徒朗翻)
(又吐/浪翻)乙亥王即皇帝位於南郊還宫大赦改元(始改元/為永定)
奉梁敬帝為江隂王梁太后為太妃皇后為妃以給事
黄門侍郎蔡景厯為祕書監兼中書通事舍人是時政
事皆由中書省置二十一局各當尚書諸曹總國機要尚
書唯聽受而已(史言蔡景厯/委寄之重)　丙子上幸鍾山祠蔣帝
廟庚辰上出佛牙於杜姥宅(齊初僧統法獻於烏纒國/得佛牙常在定林上寺梁)
(天監末為攝山慶雲寺沙門慧興保藏慧興將終/以屬弟慧志承聖末慧志宻送於帝至是乃出之)設無
遮大會帝親出闕前膜拜(膜拜胡禮拜/也膜莫湖翻)　辛巳追尊皇
考文讃為景皇帝廟號太祖皇妣董氏曰安皇后追立
前夫人錢氏為昭皇后(帝先娶同郡錢/仲方女早卒)世子克為孝懐
太子立夫人章氏為皇后章后烏程人也　置刪定郎
治律令(刪定郎自晉宋以来/多置之治直之翻)　乙酉周王祀圜丘丙戌
祀方丘甲午祭太社　戊子太祖神主祔太廟七廟始
共用一太牢(牛羊豕具/為一太牢)始祖薦首餘皆骨體　侯安都
至武昌王琳將樊猛棄城走(將即亮/翻下同)周文育自豫章會
之安都聞上受禪歎曰吾今兹必敗戰無名矣(始者以/王琳不)
(應梁召而討之猶是挟天子以令諸/侯今既受梁禪則安都之師為無名)時兩將俱行不相
統攝部下交争稍不相平軍至郢州琳將潘純陀於城
中遙射官軍(射而/亦翻)安都怒進軍圍之未克而王琳至弇
口(弇口弇水入江之口/正對北岸大軍山)安都乃釋郢州悉衆詣沌口(沌/柱)
(兖/翻)留沈泰一軍守漢曲(漢曲漢/水之曲)安都遇風不得進琳據
東岸安都據西岸相持數日乃合戰安都等大敗(異考/  曰)
(典略云乙亥安都敗陳書云是月敗續按高祖以/乙亥受禪安都聞之而歎豈同日乎今從陳書)安都
文育及裨將徐敬成周鐵虎程靈洗皆為琳所擒(將即/亮翻)
(下/同)沈泰引軍奔歸琳引見諸將與語周鐵虎辭氣不屈
琳殺鐵虎而囚安都等總以一長鏁繫之置琳所坐䑽
下(鏁蘇果翻䑽/音榻大船也)令所親宦者王子晉掌視之琳乃移湘
州軍府就郢城又遣其將樊猛襲據江州　十一月丙
申上立兄子蒨為臨川王頊為始興王弟子曇朗已死
而上未知遙立為南康王(頊時在長安亦遙立也蒨倉/甸翻頊呼玉翻曇徒含翻曇)
(朗死見上/卷上年)　庚子周王享太廟丁未祀圜丘十二月庚
午謁成陵癸酉還宫　譙淹帥水軍七千老弱三萬自
蜀江東下(譙淹自墊江東下為周所逼也言蜀/江以别湘江帥讀曰率下皆帥同)欲就王
琳周使開府儀同三司賀若敦叱羅暉等擊之(若人者/翻叱羅)
(虜複/姓)斬淹悉俘其衆　是嵗詔給事黄門侍郎蕭乾招
諭閩中時熊曇朗在豫章周廸在臨川留異在東陽陳
寳應在晉安共相連結閩中豪帥往往立砦以自保(帥/所)
(類翻砦柴夬翻依險立/木壘石以自保守曰砦)上患之使乾諭以禍福豪帥皆
帥衆請降(降戶/江翻)即以乾為建安太守(按五代志閩州建/安縣舊置建安郡)
(南安縣舊曰晉安建安之地唐/為建州晉安之地唐為泉州)乾子範之子也(蕭子範/齊豫章)
(王嶷/之子)　初梁興州刺史席固以州降魏周太祖以固為
豐州刺史(五代志浙陽郡武當縣舊置武當郡及始平/郡後改為齊興郡梁置興州後周改為豐州)
(隋改為均州/降戶江翻)乆之固猶習梁法不遵北方制度周人宻
欲代之而難其人乃以司憲中大夫令狐整權鎮豐州
(唐六典曰後周秋官置司憲中大夫二人掌丞/司宼之法以左右刑罰盖比御史中丞之職也)委以代
固之略整廣布威恩傾身撫接數月之間化洽州府於
是除整豐州刺史以固為湖州刺史(五代志舂陵郡湖/陽縣後魏置淮安)
(郡及南襄州後改為南平州西/魏改曰昇州後又改曰湖州)整遷豐州於武當旬日
之間城府周備遷者如歸固之去也其部曲多願留為
整左右整諭以朝制弗許(朝制謂周朝之/法制朝直遙翻)莫不流涕而
去　齊人於長城内築重城自庫洛枝東至鳴紇戍(北/史)
(作庫洛枝塢紇/戍重直龍翻)凡四百餘里　初齊有術士言亡髙者
黑衣故髙祖每出不欲見沙門顯祖在晉陽問左右何
物最黑對曰無過於漆帝以上黨王渙於兄弟第七使
庫直都督破六韓伯昇之鄴徵渙渙至紫陌橋殺伯昇
而逃浮河南度至濟州為人所執送鄴(黑者宇文戎衣/也齊顯祖乃因)
(此以殺其弟何異秦以亡秦者胡而伐匈奴唐/太宗以代唐者武氏而殺李君羡濟子禮翻)帝之為
太原公也與永安王浚皆見世宗(見賢/遍翻)帝有時洟出(鼻/液)
(曰/洟)浚責帝左右曰何不為二兄拭鼻(顯祖於兄弟之次/第二為干偽翻)
帝深銜之及即位浚為青州刺史聰明矜恕吏民悅之
浚以帝嗜酒私謂親近曰二兄因酒敗德(敗補/邁翻)朝臣無
敢諫者(朝直遙/翻下同)大敵未滅(大敵謂/周也)吾甚以為憂欲乗驛
至鄴面諫不知用吾不(不讀/曰否)或密以白帝帝益銜之浚
入朝從幸東山帝裸裎為樂(裸裎露體也裸郎果/翻䄇馳成翻樂音洛)浚進
諫曰此非人主所宜帝不悅浚又於屛處召楊愔(屛必/郢翻)
(屛處隠/蔽之處)譏其不諫帝時不欲大臣與諸王交通愔懼奏
之帝大怒曰小人由来難忍(由来猶今/人言從来)遂罷酒還宫浚
尋還州又上書切諫詔徵浚浚懼禍謝疾不至帝遣馳
驛收浚老㓜泣送者數千人至鄴與上黨王渙皆盛以
鐵籠(盛時/征翻)寘於北城地牢飲食溲穢共在一所(溲所/鳩翻)
二年春正月王琳引兵下至湓城屯於白水浦帶甲十
萬琳以北江州刺史魯悉達為鎮北將軍上亦以悉達
為征西將軍各送鼓吹女樂(吹尺/瑞翻)悉達兩受之遷延顧
望皆不就上遣安西將軍沈泰襲之不克琳欲引軍東
下而悉達制其中流琳遣使説誘終不從(使疏吏翻説/式芮翻下林)
(説同誘/音酉)己亥琳遣記室宗虩求援於齊(虩迄/逆翻)且請納梁
永嘉王莊以主梁祀(莊質齊見上卷梁/敬帝紹泰元年)衡州刺史周廸
欲自據南川(自南康至豫章之地謂之/南川以南江所經言之也)乃總召所部八
郡守宰結盟齊言入赴(廸所部八郡南康宜春安成廬/陵臨川巴山豫章豫寜也姚思)
(廉陳書作聲言/入赴守式又翻)上恐其為變厚慰撫之新吳洞主余孝
頃遣沙門道林説琳曰周廸黄法氍皆依附金陵隂窺
間隙(氍巨俱翻/間古莧翻)大軍若下必為後患不如先定南川然
後東下孝頃請席卷所部以從下吏(卷讀/曰捲)琳乃遣輕車
將軍樊猛平南將軍李孝欽平東將軍劉廣德將兵八
千赴之使孝頃總督三將屯於臨川故郡(臨川故郡周/敷所屯也琳)
(遣兵攻廸/并以脅敷)徵兵糧於廸以觀其所為　以開府儀同三
司侯瑱為司空衡州刺史歐陽頠為都督交廣等十九
州諸軍事廣州刺史(瑱他甸翻又音/鎮頠魚委翻)　周以晉公護為
太師　辛丑上祀南郊大赦乙巳祀北郊　辛亥周王
耕籍田　癸丑周立王后獨孤氏(后獨孤/信之女)　戊午上祀
明堂　二月壬申南豫州刺史沈泰奔齊(泰進不能救/侯安都之覆)
(敗退不能制魯悉達之倔彊盖懼罪而北奔/也  考異曰北齊帝紀在八月今從陳帝紀)　齊北豫
州刺史司馬消難以齊主昏虐滋甚隂為自全之計曲
意撫循所部消難尚髙祖女(難乃旦翻齊主尊/其父歡廟號髙祖)情好不
睦公主訴之(好呼/到翻)上黨王渙之亡也鄴中大擾疑其赴
成臯(齊北豫州治虎/牢成臯之地也)消難從弟子瑞為尚書左丞(從才/用翻)
與御史中丞畢義雲有隙義雲遣御史張子階詣北豫
州采風聞先禁消難典籖家客等消難懼密令所親中
兵參軍裴藻託以私假(假居訝翻/休假也)間行入關請降於周
(間古莧翻下間/道同降戶江翻)三月甲午周遣柱國達奚武大將軍楊
忠帥騎士五千迎消難(帥讀曰率騎/奇寄翻下同)從間道馳入齊境
五百里前後三遣使報消難皆不報(使疏/吏翻)去虎牢三十
里武疑有變欲還忠曰有進死無退生獨以千騎夜趣
城下(趣七/喻翻)城四面峭絶(峭七/笑翻)但聞擊柝聲武親来麾數
百騎西去忠勒餘騎不動俟門開而入馳遣召武齊鎮
城伏敬逺勒甲士二千人據東城(鎮城即防城大都督/之任東城虎牢城之)
(東偏也北/史作東陴)舉烽嚴警武憚之不欲保城乃多取財物以
消難及其屬先歸忠以三千騎為殿(殿丁/練翻)至洛南皆解
鞍而臥齊衆來追至洛北忠謂將士曰但飽食今在死
地賊必不敢度水已而果然乃徐引還武歎曰達奚武
自謂天下健兒今日服矣周以消難為小司徒(唐六典/曰周之)
(地官小司徒中大夫也後周依周官杜佑通典後周地/官小司徒上大夫六命  考異曰北齊帝紀四月消難)
(叛今從周/書典略)　丁酉齊主自晉陽還鄴(紀考異曰北齊帝/  天保七年八月)
(帝如晉陽不言其還八年四月帝在城東馬射敕京師/婦女悉赴觀是在鄴也此月又言至自晉陽六月乙丑)
(帝自晉陽北廵則又復在晉/陽必有差互今不敢増損)　齊發兵援送梁永嘉王
莊於江南冊拜王琳為梁丞相都督中外諸軍錄尚書
事琳遣兄子叔寳率所部十州刺史子弟赴鄴琳奉莊
即皇帝位(立考異曰北齊帝紀十一月丁巳琳遣使請/  莊仍以江州内屬令莊居之十二月癸酉)
(詔莊為梁主進居九派今從陳書及典略然陳書典略/皆云立莊於郢州按琳時在湓城盖始居江州後遷郢)
(州/耳)改元天啓追諡建安公淵明曰閔皇帝(淵明廢見上/卷梁敬帝紹)
(泰元年卒見/太平元年)莊以琳為侍中大將軍中書監餘依齊朝
之命(朝直/遙翻)　夏四月甲子上享太廟　乙丑上使人害
梁敬帝立梁武林侯諮之子季卿為江隂王　己巳周
以太師護為雍州牧(後周雍州牧九/命雍於用翻)　甲戌周王后獨
孤氏殂　辛巳齊大赦　齊主以旱祈雨於西門豹祠
不應毁之幷掘其冢(戰國時魏以西門豹為鄴令鑿/十二渠以利民故祠冢皆在鄴)
五月癸巳余孝頃等屯二萬軍於工塘連八城以逼周
廸(等下有衆字/文意乃暢)廸懼請和并送兵糧樊猛等欲受盟而
還(還從宣翻/又如字)孝頃貪其利不許樹柵圍之由是猛等與
孝頃不協　周以大司空侯莫陳崇為大宗伯　癸丑
齊廣陵南城主張顯和長史張僧那各帥所部來降(帥/讀)
(曰率降/戸江翻)　辛丑齊以尚書令長廣王湛錄尚書事驃騎
大將軍平秦王歸彦為尚書左僕射(驃匹妙翻/騎奇寄翻)甲辰以
前左僕射楊愔為尚書令　辛酉上幸大莊嚴寺捨身
(前車覆矣後車不知戒耳/目習於事佛不知其非也)壬戌羣臣表請還宫　六月
乙丑齊主北巡以太子殷監國(監工/銜翻)因立大都督府與
尚書省分理衆務仍開府置佐齊主特崇其選以趙郡
王叡為侍中攝大都督府長史　己巳詔司空侯瑱與
領軍將軍徐度帥舟師為前軍以討王琳(帥讀/曰率)　齊主
至祁連池(祁連池即汾陽之天/池北人謂天為祁連)戊寅還晉陽　秋戊戌
上幸石頭送侯瑱等(秋七月/戊戌也)　髙州刺史黄法氍吳興
太守沈恪寜州刺史周敷(時盖即臨川故郡置/寜州以敷為刺史)合兵救
周廸敷自臨川故郡斷江口(斷音/短)分兵攻余孝頃别城
樊猛等不救而没劉廣德乗流先下故獲全孝頃等皆
棄舟引兵歩走廸追擊盡擒之送孝頃及李孝欽於建
康歸樊猛於王琳　甲辰上遣吏部尚書謝哲往諭王
琳哲朏之孫也(謝朏莊之子厯仕/宋齊梁朏敷尾翻)　八月甲子周大赦
　乙丑齊主還鄴　辛未詔臨川王蒨西討(蒨倉/甸翻)以舟
師五萬發建康上幸冶城寺送之　甲戌齊主如晉陽
　王琳在白水浦周文育侯安都徐敬成許王子晉以
厚賂子晉乃偽以小船依䑽而釣(䑽音/榻)夜載之上岸入
深草中歩投陳軍還建康自劾上引見並宥之(上時掌/翻劾戶)
(槩翻又戶得/翻見賢遍翻)戊寅復其本官(文育安都敗軍而不誅遽/復其官何也二人當時名)
(將誅之則無/以為用故也)　謝哲返命王琳請還湘州詔追衆軍還
癸未衆軍至自大雷　九月甲申周封少師元羅為韓
國公以紹魏後(江陵之陷/元羅還魏)　丁未周王如同州冬十月
辛酉還長安　余孝頃之弟孝勱及子公颺猶據舊柵
不下(新吳舊柵也勱/音邁颺余章翻)庚午詔開府儀同三司周文育都
督衆軍出豫章討之　齊三臺成更名銅爵曰金鳳金
虎曰聖應氷井曰崇光(魏武築三臺於鄴城西北皆因/城為之基中曰銅爵臺高十丈)
(石虎更増二丈南曰金虎臺北/曰氷井臺皆高八丈更工衡翻)十一月甲午齊主至鄴
大赦齊主遊三臺戱以槊刺都督尉子輝應手而斃(槊/色)
(角翻刺七亦翻考異曰北史/作子耀今從北齊書典略)常山王演以帝沈湎憂憤
形於顏色帝覺之曰但令汝在我何為不縱樂(沈持林/翻樂音)
(洛/)演唯涕泣拜伏竟無所言帝亦大悲抵盃於地曰汝
似嫌我如是自今敢進酒者斬之因取所御盃盡壊棄
(壊音/怪)未幾沈湎益甚或於諸貴戚家角力批拉(幾居豈/翻沈持)
(林翻批自結翻又偏迷/翻手擊也拉盧合翻)不限貴賤唯演至則内外肅然
演又宻撰事條將諫其友王晞以為不可(諸王宫寮/有師有反)演
不從因間極言(間古/莧翻)遂逢大怒演性頗嚴尚書郎中剖
斷有失(斷丁/亂翻)輒加捶楚令史姦慝即考竟(演為尚書令/故然捶止橤)
(翻/)帝乃立演於前以刀鐶擬脇(以刀鐶擬演脇/示將築殺之)召被演
罰者(被皮/義翻)臨以白刃求演之短咸無所陳乃釋之晞昕
之弟也(王昕見下/昕許斤翻)帝疑演假辭於晞以諫欲殺之王私
謂晞曰(王即演也通鑑因齊/史修治有未純者耳)王博士明日當作一條事
為欲相活(為于/偽翻)亦圖自全宜深體勿怪乃於衆中杖晞
二十帝尋發怒聞晞得杖以故不殺(以其得杖之故謂/非敎演為之遂不)
(殺/)髠鞭配甲坊居三年演又因諫爭大被敺撻(爭讀曰/諍被皮)
(義翻敺烏口翻之考異曰北史孝昭紀云文宣賜帝魏/時宫人醒而忘  謂帝擅取遂令刀鐶亂築因此致困)
(今從北史/王晞傳)閉口不食太后日夜涕泣帝不知所為曰儻
小兒死奈我老母何於是數往問演疾謂曰努力彊食
(數所角翻彊其/兩翻下强坐同)當以王晞還汝乃釋晞令詣演演抱晞
曰吾氣息惙然(惙丑捩翻類/篇曰困劣也)恐不復相見(復扶/又翻)晞流涕
曰天道神明豈令殿下遂斃此舍(言天道福善禍淫不/應使演遂死於此)
至尊親為人兄尊為人主安可與計(言難與計/是非也)殿下不
食太后亦不食殿下縱不自惜獨不念太后乎言未卒
演强坐而飯(卒子恤翻/飯扶晩翻)晞由是免徒(配甲坊徒刑/也由此得免)還為
王友及演錄尚書事除官者皆詣演謝去必辭晞言於
演曰受爵天朝拜恩私第(晉羊祜之言/朝直遙翻)自古以為不可
宜一切約絶演從之乆之演從容謂晞曰主上起居不
恒卿宜耳目所具吾豈可以前逢一怒遂爾結舌卿宜
為譔諫草(從千容翻恒戶/登翻為于偽翻)吾當伺便極諫(伺相/吏翻)晞遂條
十餘事以呈因謂演曰今朝廷所恃者惟殿下乃欲學
匹夫耿介輕一朝之命狂藥令人不自覺(狂藥謂/酒也)刀箭
豈復識親踈(復扶/又翻)一旦禍出理外將奈殿下家業何奈
皇太后何演欷歔不自勝(欷音希又許氣翻/歔音虛勝音升)曰乃至是
乎明日見晞曰吾長夜乆思今遂息意即命火對晞焚
之(焚諫/草也)後復承間苦諫帝使力士反接(復扶又翻間古/莧翻反接兩手)
(向後/也)㧞白刄注頸罵曰小子何知是誰教汝演曰天下
噤口非臣誰敢有言帝趣杖亂捶之數十(噤巨禁翻/趣讀曰促)會
醉臥得解帝䙝黷之遊徧于宗戚所往留連(盤樂忘返/謂之留連)
唯至常山第多無適而去(適歡/極也)尚書左僕射崔暹屢諫
演謂暹曰今太后不敢言吾兄弟杜口僕射獨能犯顔
内外深相感愧(常山齊之賢王文宣淫􁏴規正為多齊/之史臣因其嗣祚亦多溢美觀者能於)
(辭令之間詳其/溢美者則幾矣)太子殷自㓜温裕開朗禮士好學(好呼/到翻)
關覽時政甚有美名帝常嫌太子得漢家性質不似我
欲廢之(鮮卑謂中/國人為漢)帝登金鳳臺召太子使手刄囚太子
惻然有難色再三不斷其首帝大怒親以馬鞭撞之(斷/丁)
(管翻撞/直江翻)太子由是氣悸語吃(悸其季翻吃居/乞翻言蹇也)精神昏擾
帝因酣宴屢云太子性懦社稷事重終當傳位常山太
子少傅魏收謂楊愔曰太子國之根本不可動搖至尊
三爵之後每言傳位常山令臣下疑二若其實也當决
行之此言非所以為戲恐徒使國家不安愔以收言白
帝帝乃止帝既殘忍有司訊囚莫不嚴酷或燒犁耳使
立其上或燒車釭(釭姑紅翻車/轂中鐵也)使以臂貫之既不勝苦
皆至誣伏(勝音/升)唯三公郎中武强蘇瓊(三公郎自魏晉/以来有之五代)
(志後齊尚書列曹三公郎中屬殿中尚書掌五時讀時/令諸曹囚帳斷罪赦日建金雞等事劉昫曰武强漢武)
(隧縣屬河間國晉改曰武彊屬安平國後魏屬廣宗郡/又置武邑郡五代志曰齊廢郡為武彊縣至隋屬信都)
(郡/)厯職中外所至皆以寛平為治(治直/吏翻)時趙州及清河
屢有人告謀反者前後皆付瓊推撿事多申雪尚書崔
昻謂瓊曰若欲立功名當更思餘理數雪反逆(數所/角翻)身
命何輕瓊正色曰所雪者寃枉耳不縱反逆也昻大慙
帝怒臨漳令稽曄(晉避愍帝諱改鄴為臨漳尋没於石/勒復曰鄴東魏天平初分鄴併内黄)
(斤邱肥鄉/置臨漳縣)舍人李文思以賜臣下為奴中書侍郎彭城
鄭頥私誘祠部尚書王昕曰自古無朝士為奴者昕曰
箕子為之奴(此論語孔子之言鄭頥誘王昕使言而陷/之邦無道危行言孫聖人包周身之防也)
(如此誘音酉朝/直遙翻下同)頥以白帝曰王元景比陛下於紂(王昕/字元)
(景以/字行)帝銜之頃之帝與朝臣酣飲昕稱疾不至帝遣騎
執之(騎奇/寄翻)見方搖膝吟咏遂斬於殿前投尸漳水齊主
北築長城南助蕭莊士馬死者以數十萬計重以修築
臺殿(重直/用翻)賜與無節府藏之積不足以供(藏徂/浪翻)乃減百
官之禄撤軍人常廩併省州郡縣鎮戍之職以莭費用
焉　十二月庚寅齊以可朱渾道元為太師尉粲為太
尉冀州刺史段韶為司空常山王演為大司馬長廣王
湛為司徒　壬午周大赦　齊主如北城因視永安簡
平王浚上黨剛肅王渙於地牢帝臨穴謳歌令浚等和
之浚等惶怖且悲不覺聲顫(和胡卧翻怖普/布翻顫之膳翻)帝愴然為
之下泣(為于偽翻/泣淚也)將赦之長廣王湛素與浚不睦進曰
猛虎安可出穴帝黙然浚等聞之呼湛小字曰歩落稽
皇天見汝帝亦以浚與渙皆有雄略恐為後害乃自刺
渙又使壯士劉桃枝就籠亂刺(刺七/亦翻)槊毎下(槊色/角翻)浚渙
輒以手拉折之號哭呼天(史言浚渙之多力折/而設翻號戶髙翻)於是薪
火亂投燒殺之填以土石後出之皮髮皆盡尸色如炭
逺近為之痛憤(為于/偽翻)帝以儀同三司劉郁㨗殺浚以浚
妃陸氏賜之馮文洛殺渙以渙妃李氏賜之(為李妃撻/馮文洛張)
(本/)二人皆帝家舊奴也陸氏尋以無寵於浚得免　髙
凉太守馮寳卒海隅擾亂寳妻洗氏懐集部落數州晏
然其子僕生九年是嵗遣僕帥諸酋長入朝(洗息典翻/帥讀曰率)
(酋慈秋翻/長知兩翻)詔以僕為陽春太守(五代志髙凉郡陽/春縣梁置陽春郡)　後
梁主遣其大將軍王操將兵略取王琳之長沙武陵南
平等郡(琳兵東下故後梁得以/乗虛取之操將即亮翻)
三年春正月己酉周太師䕶上表歸政(上時/掌翻)周王始親
萬機軍旅之事䕶猶總之初改都督州軍事為總管(諸/州)
(總管自/此始)　王琳召桂州刺史淳于量(五代志始安郡梁/置桂州今為静江)
(府/)量雖與琳合而濳通於陳二月辛酉以量為開府儀
同三司　壬午侯瑱引兵焚齊舟艦於合肥(艦戶/黯翻)　丙
戌齊主於甘露寺禪居深觀(據齊紀甘露寺在遼陽此/鄙語所謂獼猴坐禪也)
唯軍國大事乃以聞尚書左僕射崔暹卒齊主幸其第
哭之謂其妻李氏曰頗思暹乎對曰思之帝曰然則自
往省之(省悉/景翻)因手斬其妻擲首牆外　齊斛律光將騎
一萬(將即亮翻下/同騎奇寄翻)擊周開府儀同三司曹囘公斬之柏
谷城主薛禹生弃城走遂取文侯鎮立戍置柵而還(還/從)
(宣翻又/如字)　三月戊戌齊以髙德政為尚書右僕射　吐
谷渾宼周邉(吐從暾入/聲谷音浴)庚戌周遣大司馬賀蘭祥擊之
　丙辰齊主至鄴　梁永嘉王莊至郢州遣使入貢於
齊(使疏/吏翻)王琳遣其將雷文䇿襲後梁監利太守蔡大有
殺之(沈約曰監利縣疑是吳所立晉屬南郡宋屬巴陵/郡後梁置監利郡今監利在江陵府東南百八十)
(里/)　齊主之為魏相也(相息/亮翻)膠州刺史定陽文肅侯杜
弼為長史(五代志髙密郡舊置膠州唐武德五年改曰/密州五代志文城郡吉昌縣後魏曰定陽)
帝將受禪弼諫止之(見一百六十三卷/簡文帝大寳元年)帝問治國當用
何人(治直/之翻)對曰鮮卑車馬客會須用中國人帝以為譏
已銜之髙德政用事弼不為之下嘗於衆前面折德政
德政數言其短於帝弼恃舊不自疑(折之舌翻數所角/翻下同高德政讒)
(杜弼而不知楊愔之忌已杜弼恃舊而不疑德政之讒/已昏昏於利欲之場祗思害人而不知其身之受害者)
(多/矣)夏帝因飲酒積其愆失遣使就州斬之(使疏/吏翻)既而悔
之驛追不及　閏四月戊子周命有司更定新厯(更工/衡翻)
　丁酉遣鎮北將軍徐度將兵城南皖口(南皖口皖水/入江之口也)
(祝穆曰皖水自霍山縣流入經懐寧縣北二里又東南/流三百四十里入大江吳地志皖口今舒州之山口鎮)
(將即亮翻/皖戶板翻)　齊髙德政與楊愔同為相愔常忌之(髙德/政事)
(齊主於初濳禪代之際又德政勸/成之權利所集故為楊愔所忌)齊主酣飲德政數彊
諫(數所/角翻)齊主不悦謂左右曰髙德政恒以精神凌逼人
(恒戶/登翻)德政懼稱疾欲自退帝謂楊愔曰我大憂德政病
對曰陛下若用為冀州刺史病當自差(差叱駕翻病差/猶言病瘳也)
帝從之德政見除書即起帝大怒召德政謂曰聞爾病
我為爾針(醫家按穴用針可以愈/疾故云然為于偽翻)親以小刀刺之血流
霑地又使曵下斬去其足(刺七亦翻/去羌吕翻)劉桃枝執刀不敢
下帝責桃枝曰爾頭即墮地桃枝乃斬其足之三指帝
怒不解囚德政於門下(囚於門/下省)其夜以氊輿送還家明
旦德政妻出珍寳滿四牀欲以寄人帝奄至其宅見之
怒曰我御府猶無是物詰其所從得皆諸元賂之遂曵
出斬之妻出拜又斬之(高德政之禍猶宋之/顏竣也詰去吉翻)并其子伯
堅以司州牧彭城王浟為司徒侍中髙陽王湜為尚書
右僕射乙巳以浟兼太尉(浟夷周翻/湜常職翻)　齊主封子紹亷
為長安王　辛亥周以侯莫陳崇為大司徒達奚武為
大宗伯武陽公豆盧寧為大司宼(五代志犍為郡犍為/縣後周曰武陽令狐)
(德棻曰寜之先本慕容氏前燕/之枝庶也歸魏賜姓豆盧氏)柱國輔城公邕為大司
空(輔城郡名在/汝州郟城縣)　乙卯周詔有司無得糾赦前事唯廐
庫倉廩與海内所共若有侵盗雖經赦宥免其罪徵僃
如法(備償也今人/猶言填備)　周賀蘭祥與吐谷渾戰破之㧞其
洮陽洪和二城以其地為洮州(李延夀曰賀蘭之先與/魏俱起有乞伏為賀蘭)
(莫何弗因以為氏劉昫唐志洮州臨潭縣本叶谷渾之/洪和城後周攻得之置美相縣唐為臨潭縣洮州治焉)
(後移治洮陽城仍於舊洪和城置美相/縣天寳中廢美相併入臨潭洮土刀翻)　五月丙辰朔
日有食之　齊太史奏今年當除舊布新齊主問於特
進彭城公元韶曰漢光武何故中興對曰為誅諸劉不
盡(為於/偽翻)於是齊主悉殺諸元以厭之(厭於/協翻)癸未誅始平
公元世哲等二十五家囚韶等十九家韶幽於地牢絶
食㗖衣袖而死(㗖徒敢翻/又徒濫翻)　周文育周廸黄法氍共討
余公颺(公颺孝頃子/也颺音揚)豫章太守熊曇朗引兵㑹之衆且
萬人文育軍於金口(自豫章西南入象/牙江至金溪口)公颺詐降謀執
文育文育覺之囚送建康(降戶/江翻)文育進屯三陂王琳遣
其將曹慶帥二千人救余孝勱(將即亮翻下同帥讀/曰率下自帥達帥同)慶
分遣主帥常衆愛與文育相拒(帥所/類翻)自帥其衆攻周迪
及安南將軍吳明徹迪等敗文育退據金口熊曇朗因
其失利謀殺文育以應衆愛監軍孫白象聞其謀勸文
育先之(監工銜翻/先悉薦翻)文育不從時周迪棄船走不知所在
乙酉文育得迪書自齎以示曇朗曇朗殺之於坐而併
其衆(坐徂/卧翻)因據新淦城(新淦縣自漢至蕭齊屬豫章郡/五代志屬廬陵郡唐屬吉州淦)
(音紺又/音甘)曇朗將兵萬人襲周敷敷擊破之曇朗單騎奔
巴山(騎奇/寄翻)　魯悉達部將梅天養等引齊軍入城(魯悉/達據)
(新蔡/城)悉達帥麾下數千人濟江自歸拜平南將軍北江
州刺史(五代志宣城郡南/陵縣陳置北江州)　六月戊子周以霖雨詔羣
臣上封事極諫左光禄大夫猗氏樂遜上言四事(猗氏/縣漢)
(以来屬河東郡古郇瑕氏之地後以猗頓/居之以盬鹽致富遂改為猗氏上時掌翻)其一以為比
來守令代期既促(比毘至翻/守式又翻)責其成效專務威猛今關
東之民淪䧟塗炭若不布政優優(詩商頌之辭毛/萇曰優優和也)聞諸
境外(聞音/問)何以使彼勞民歸就樂土(樂音/洛)其二以為頃
者魏都洛陽一時殷盛貴勢之家競為侈靡終使禍亂
交興天下喪敗(喪息/淚翻)比來朝貴器服稍華(朝直/遙翻)百工造
作務盡奇巧臣誠恐物逐好移有損政俗(好呼/到翻)其三以
為選曹補擬宜與衆共之今州郡選置猶集鄉閭况天
下銓衡不取物望既非機事何足可密(以此觀之選曹/補擬皆宻奏於)
(上盖自晉山/濤啟事始也)其選置之日宜令衆心明白然後呈奏其
四以為髙洋據有山東未易猝制譬猶碁刼相持爭行
先後(奕碁有刼彼此爭行以相持以先/後着决一枰之勝負易以豉翻)若一行不當(當/丁)
(浪/翻)或成彼利誠應捨小營大先保封域不宜貪利邉陲
輕為舉動　周處士韋夐(處昌吕翻/夐休正翻)孝寛之兄也志尚
夷簡魏周之際十徵不屈周太祖甚重之不奪其志世
宗禮敬尤厚號曰逍遙公晉公䕶延之至第訪以政事
䕶盛脩第舍夐仰視堂歎曰酣酒嗜音峻宇彫牆有一
於此未或不亡(夏書五子/之歌之辭)䕶不悦驃騎大將軍開府儀
同三司宼儁(㓂儁所居官後/周之九命也)讚之孫也(㓂讚自秦歸魏/見一百一十八)
(卷晉安帝義/熈十四年)少有學行家人常賣物多得絹五匹儁於
後知之曰得財失行(少詩照翻/行下孟翻)吾所不取訪主還之敦
睦宗族與同豐約敎訓子孫必先禮義(先悉/薦翻)自大統中
稱老疾不朝謁(朝直遙/翻下同)世宗虛心欲見之儁不得已入
見(入見賢/遍翻)王引之同席而坐問以魏朝舊事載以御輿
令於王前乘之以出顧謂左右曰如此之事唯積善者
可以致之(史言周/王禮賢)　周文育之討余孝勱也帝令南豫
州刺史侯安都繼之文育死安都還遇王琳將周炅周
協南歸(王琳使周炅助曹慶攻周迪自/南川歸也將即亮翻炅古迥翻)與戰擒之孝勱
弟孝猷帥所部四千家詣安都降(帥讀曰率/降戶江翻)安都進軍
至左里擊曹慶常衆愛破之衆愛奔廬山庚寅廬山民
斬之傳首　詔臨川王蒨於南皖口置城(蒨倉/甸翻)使東徐
州刺史吳興錢道戢守之(戢則/立翻)　丁酉上不豫丙午殂
(年五/十七)上臨戎制勝英謀獨運而為政務崇寛簡非軍旅
急務不輕調發性儉素常膳不過數品私宴用瓦器蚌
盤(調徒釣翻蚌盤者髹器以蚌/為飾今謂之螺鈿蚌歩項翻)殽核充事而已後宫無
金翠之飾不設女樂時皇子昌在長安(梁元帝承聖元/年徵昌為領直)
(江陵之䧟/没於長安)内無嫡嗣外有强敵宿將皆將兵在外朝無
重臣(將即亮翻朝/直遙翻下同)唯中領軍杜稜典宿衞兵在建康章
皇后召稜及中書侍郎蔡景厯入禁中定議秘不發喪
急召臨川王蒨於南皖景厯親與宦者宫人宻營歛具
(歛力/贍翻)時天暑須治梓宫(治直/之翻)恐斧斤之聲聞於外乃以
蠟為袐器(蠟蜜滓也漢宫有/東園祕器聞音問)文書詔敕依舊宣行侯安
都軍還適至南皖與臨川王俱還朝甲寅王至建康入
居中書省安都與羣臣定議奉王嗣位王謙讓不敢當
皇后以昌故未肯下令羣臣猶豫不能决安都曰今四
方未定何暇及逺臨川王有大功於天下(武帝既殺王/僧辯使蒨平)
(杜龕張彪等以定/東土故云有大功)須共立之今日之事後應者斬即按
劒上殿白皇后出璽又手解蒨髮推就喪次(上時掌翻/璽斯氏翻)
(推吐雷翻為侯安都恃定/䇿之功以殺其身張本)遷殯大行於太極西階皇后
乃下令以蒨纂承大統是日即皇帝位大赦秋七月丙
辰尊皇后為皇太后辛酉以侯瑱為太尉侯安都為司
空　齊顯祖將如晉陽乃盡誅諸元或祖父為王或身
嘗貴顯皆斬於東市其嬰兒投於空中承之以矟(稍所/角翻)
(與槊/同)前後死者凡七百二十一人悉棄尸漳水剖魚者
往往得人爪甲鄴下為之乆不食魚(為於/偽翻)使元黄頭與
諸囚自金鳳臺各乘紙鴟以飛黄頭獨能至紫陌乃墮
仍付御史中丞畢義雲餓殺之(齊主每令死囚以席為/翅從臺上飛下免其罪)
(戮今欲夷諸元黄頭/雖免殊死猶餓殺之)唯開府儀同三司元蠻祠部郎中
元文遙等數家獲免(曹魏置祠部郎五代志齊尚書曹/祠部郎掌祠祀醫藥贈賜等事)
蠻繼之子常山王演之妃父(江陽王繼元又之/父後徙封安定王)文遙遵
之五世孫也(常山公遵佐道/武帝定中原)定襄令元景安(此後漢新/興郡之定)
(襄也在隋/秀容縣界)䖍之𤣥孫也(陳留王䖍亦佐道武帝/與燕主垂戰敗而死)欲請改
姓髙氏其從兄景皓曰(從才/用翻)安有棄其本宗而從人之
姓者乎丈夫寜可玉碎何能瓦全景安以其言白帝帝
收景皓誅之賜景安姓髙氏　八月甲申葬武皇帝於
萬安陵廟號髙祖　戊戌齊封皇子紹義為廣陽王以
尚書右僕射河間王孝琬為左僕射都官尚書崔昻為
右僕射　周御正中大夫崔猷建議以為聖人沿革因
時制宜今天子稱王不足以威天下請遵秦漢舊制稱
皇帝建年號乙亥周王始稱皇帝追尊文王曰文皇帝
改元武成　癸卯齊詔民間或有父祖冐姓元氏或假
托攜養者不問世數逺近悉聽改復本姓　初髙祖追
諡兄道譚為始興昭烈王以其次子頊襲封及世祖即
位頊在長安未還(頊與昌俱/在長安)上以本宗乏饗(始興王道/譚二子上)
(入纂皇緒而頊留長安故本/宗無主祭者世祖即上廟號)戊戌詔徙封頊為安成王
皇子伯茂為始興王(以奉道/譚祀)　初周太祖平蜀(見一百/六十五)
(卷梁元帝/承聖二年)以其形勝之地不欲使宿將居之(將即/亮翻)問諸
子誰可往者皆不對少子安成公憲請行(少詩/照翻)太祖以
其㓜不許壬子周人以憲為益州總管時年十六善於
撫綏留心政術蜀人悦之九月乙卯以大將軍天水公
廣為梁州總管廣導之子也(宇文導周太/祖之兄子)　辛酉立皇
子伯宗為太子　己巳齊主如晉陽　辛未周主封其
弟輔城公邕為魯公安成公憲為齊公純為陳公盛為
越公達為代公通為冀公逌為滕公(逌音/由)　乙亥立太
子母吳興沈妃為皇后　周少保懷寜莊公蔡祐卒(五/代)
(志蜀郡成都縣舊/制懐寜等四郡)　齊顯祖嗜酒成疾不復能食(復扶/又翻)
自知不能乆謂李后曰人生必有死何足致惜但憐正
道尚㓜人將奪之耳(齊太子殷/字正道)又謂常山王演曰奪則
任汝慎勿殺也尚書令開封王楊愔領軍大將軍平秦
王歸彥侍中廣漢燕子獻(五代志滎陽郡浚儀縣舊置/開封郡扶風郡雍縣後魏置)
(平秦郡蜀郡雒/縣舊曰廣漢)黄門侍郎鄭頥皆受遺詔輔政冬十月
甲午殂(年三/十一)癸卯發喪羣臣號哭無下泣者(以其殘暴/故哭而不)
(哀號戶/刀翻)唯楊愔涕泗嗚咽太子殷即位(殷字正道小字/道人文宣帝嫡)
(子/也)大赦庚戌尊皇太后為太皇太后皇后為皇太后詔
諸土木金鐵雜作一切停罷　王琳聞髙祖殂乃以少
府卿吳郡孫瑒為郢州刺史總留任(瑒雄杏翻/又音暢)奉梁永
嘉王莊出屯濡須口齊揚州道行臺慕容儼帥衆臨江
為之聲援(帥讀/曰率)十一月乙卯琳㓂大雷(五代志同安郡/望江縣陳置大)
(雷/郡)詔侯瑱侯安都及儀同徐度將兵禦之(將即/亮翻)安州刺
史吳明徹夜襲湓城(五代志寜越郡梁置安州/隋開皇十八年改曰欽州)琳遣巴
陵太守任忠擊明徹大破之明徹僅以身免琳因引兵
東下　齊以右丞相斛律金為左丞相常山王演為太
傅長廣王湛為太尉段韶為司徒平原王淹為司空髙
陽王湜為尚書左僕射河間王孝琬為司州牧侍中燕
子獻為右僕射　辛未齊顯祖之喪至鄴(自晉陽/至鄴)　十
二月戊戌齊徙上黨王紹仁為漁陽王廣陽王紹義為
范陽王長樂王紹廣為隴西王(樂音/洛)
　
　
　
　
　
　
　
　
　
　
　
　
　
　
　
　資治通鑑卷一百六十七
