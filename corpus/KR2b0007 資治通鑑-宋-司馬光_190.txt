
　資治通鑑巻一百八十九
　　　　　　　　　　　　宋　司馬光　撰
　　　　　　　　　　　　　　胡三省　音注
　唐紀五(起重光大荒落三月/盡十二月不滿一年)
　　高祖神堯大聖光孝皇帝中之中
武徳四年三月庚申以靺鞨渠帥突地稽為燕州揔管
(靺鞨有七種粟末靺鞨居最南本附高麗隋煬帝初其/渠帥突地稽率其部來降居之柳城新志曰隋於營州)
(之境汝羅故城置遼西郡以處靺鞨降人武徳元年曰/燕州突地稽隋書作度地稽帥所類翻靺音末鞨音曷)
(燕因/肩翻)　太子建成獲稽胡千餘人釋其酋帥數十人(酋/才)
(由翻帥/所類翻)授以官爵使還招其餘黨劉仚成亦降(仚許延/翻降户)
(江翻/下同)建成詐稱增置州縣築城邑命降胡年二十以上
皆集以兵圍而殺之死者六千餘人(言考異曰實録前/  四千餘户後云)
(六千餘計盖前/言户後言口也)仚成覺變亡奔梁師都　行軍總管劉
世讓攻竇建徳黄州㧞之(黄州/闕)洺州嚴備世讓不得進
㑹突厥將入冦上召世讓還竇建徳所署普樂令平恩
程名振來降上遥除名振永寧令(新志平恩縣屬洺州/又所領雞澤縣有普)
(樂縣竇建徳平後廢入鷄澤永寧縣屬洺州本熊耳義/寧二年更名時屬能州按舊書除名振永年令此承新)
(書之誤永年漢廣平縣也隋仁壽元年改曰永年帶洺/州舊志曰永年本漢曲梁縣地杜佑曰洺州春秋赤狄)
(之地洺彌并翻厥九勿翻還/從宣翻又音如字樂音洛)使將兵徇河北名振夜襲
鄴(舊志鄴縣屬相州後魏於鄴置相州周末尉遲迥既/平乃焚鄴以安陽為相州理所煬帝復於鄴故都大)
(慈寺置鄴縣/將即亮翻)俘其男女千餘人去鄴八十里閲婦人乳
有湩者九十餘人悉縱遣之鄴人感其仁為之飯僧(湩/竹)
(用翻乳汁為于/偽翻飯扶晩翻)　突厥頡利可汗承父兄之資(頡利者/啓民之)
(子始畢處羅之弟厥九勿/翻可從刋入聲汗音寒)士馬雄盛有慿陵中國之志
妻隋義成公主公主從弟善經(從才/用翻)避亂在突厥與王
世充使者王文素共説頡利曰(使䟽吏翻下/同説式芮翻)昔啓民為
兄弟所逼脱身奔隋頼文皇帝之力有此土宇(事見隋/文帝紀)
子孫享之今唐天子非文皇帝子孫可汗宜奉楊政道
以伐之(楊政道時/居定襄)以報文皇帝之徳頡利然之上以中
國未寧待突厥甚厚而頡利求請無厭(厭於/鹽翻)言辭驕慢
甲戌突厥冦汾隂(汾隂縣木屬蒲州/時為泰州治所)　唐兵圍洛陽掘
塹築壘而守之(塹七/艶翻)城中乏食絹一匹直粟三升布十
匹直鹽一升服飾珍玩賤如土芥民食草根木葉皆盡
相與澄取浮泥投米屑作餅食之皆病身腫脚弱死者
相枕倚於道(枕職/任翻)皇泰主之遷民入宫城也(見一百八十/三卷隋義寧)
(元年/四月)凡三萬家至是無三千家雖貴為公卿糠覈不充
(孟康曰覈麥糠中不破者也晉灼/曰覈音紇京師人謂麄屑為紇頭)尚書郎以下親自負
戴(負以肩背/戴以首)往往餒死竇建徳使其將范願守曹州(將/即)
(亮翻/下同)悉發孟海公徐圓朗之衆西救洛陽至滑州王世
充行臺僕射韓洪開門納之己卯軍于酸棗(酸棗縣隋/屬鄭州此)
(時屬東/梁州)　壬午突厥冦石州(石州隋之/離石郡)刺史王集擊却
之　竇建徳䧟管州殺刺史郭士安又䧟滎陽陽翟等縣
(榮陽縣屬鄭州陽翟縣/隋屬汝州時屬嵩州)水陸並進汎舟運糧沂河西上
(上時/掌翻)王世充之弟徐州行臺世辯(徐州隋之/彭城郡)遣其將郭
士衡將兵數千㑹之(將即/亮翻)合十餘萬號三十萬軍於成
臯之東原築宫板渚(成臯即虎牢東原即東廣武水經/河水過成臯而東合汜水乂東逕)
(板城北注云有津/謂之板城渚口)遣使與王世充相聞先是建徳遺秦
王世民書(使䟽吏翻先悉/薦翻遺于偽翻)請退軍潼闗返鄭侵地復修
前好(好呼/到翻)世民集將佐議之(將即/亮翻)皆請避其鋒郭孝恪
曰世充窮蹙垂將面縳建徳逺來助之此天意欲兩亡
之也宜據武牢之險以拒之(唐諱虎改虎/牢為武牢)伺間而動破
之必矣(間古/莧翻)記室薛收曰世充保據東都府庫充實所
將之兵皆江淮精鋭即日之患但乏糧食耳以是之故
為我所持求戰不得守則難久建徳親帥大衆逺來赴
援(帥讀/曰率)亦當極其精鋭若縱之至此兩冦合從(從子/容翻)轉
河北之粟以饋洛陽則戰爭方始偃兵無日混一之期
殊未有涯也今宜分兵守洛陽深溝高壘世充出兵慎
勿與戰大王親帥驍鋭先據成臯(帥讀曰率/驍堅堯翻)厲兵訓士
以待其至以逸待勞决可克也建徳既破世充自下不
過二旬兩主就縳矣世民善之收道衡之子也(薛道衡/為隋煬)
(帝所殺隋之伐陳道衡知其必/克收之識時審勢盖有父風)蕭瑀屈突通封徳彞皆
曰吾兵疲老世充慿守堅城未易猝抜(瑀音禹屈居勿/翻易以䜴翻下)
(同/)建徳席勝而來鋒鋭氣盛吾腹背受敵非完䇿也不
若退保新安以承其弊世民曰世充兵摧食盡上下離
心不煩力攻可以坐克建徳新破海公將驕卒惰吾據
武牢扼其咽㗋(將即亮翻下/同咽音煙)彼若冒險爭鋒吾取之甚
易(易弋/䜴翻)若狐疑不戰旬月之間世充自潰城破兵彊氣
勢自倍一舉兩克在此行矣若不速進賊入武牢諸城
新附必不能守兩賊併力其勢必彊何弊之承吾計决
矣通等又請解圍據險以觀其變世民不許中分麾下
使通等副齊王元吉圍守東都世民將驍勇三千五百
人東趣武牢(驍堅堯翻趣七/喻翻又逡須翻)時正晝出兵歴北邙抵河
陽趨鞏而去(鞏在東都之東一百一十里時世民大軍/據都城西北以臨世充而圍之故出兵向)
(武牢歴北邙抵河陽而趨/□趨與趣同音七喻翻)王世充登城望見莫之測也
竟不敢出癸未世民入武牢甲申將驍騎五百出武牢
東二十餘里覘建徳之營(覘丑廉翻/又丑艶翻)縁道分留從騎(從/才)
(用翻/下同)使李世勣程知節秦叔寶分將之伏於道旁纔餘
四騎與之偕進世民謂尉遟敬徳曰(騎竒寄翻/尉紆勿翻)吾執弓
矢公執槊相隨(槊色/角翻)雖百萬衆若我何又曰賊見我而
還上䇿也(還從/宣翻)去建徳營三里所建徳遊兵遇之以為
斥候也世民大呼曰我秦王也引弓射之(呼火故翻射/而亦翻下同)
斃其一將(將即/亮翻)建徳軍中大驚出五六千騎逐之從者
咸失色(從才/用翻)世民曰汝弟前行吾自與敬徳為殿(弟大/計翻)
(但也漢書多用此弟/字可考也殿□練翻)於是按轡徐行追騎將至則引弓
射之輒斃一人追者懼而止止而復來(復扶又/翻下同)如是再
三每來必有斃者世民前後射殺數人敬徳殺十許人
追者不敢復逼世民逡巡稍却以誘之(逡七荀翻誘/音酉下同)入
於伏内世勣等奮擊大破之斬首三百餘級獲其驍將
殷秋石瓚以歸(瓚藏/旱翻)乃為書報建徳論以趙魏之地乆
為我有為足下所侵奪但以淮安見禮公主得歸故相
與坦懷釋怨(武徳二年竇建徳盡取趙魏虜淮安王神/通及同安公主待淮安以客禮㳄年八月)
(遣公/主歸)世充頃與足下修好已嘗反覆　(武徳二年王竇/結好世充簒建)
(徳絶之尋有疆場/之爭好呼到翻)今亡在朝夕更飾辭相誘足下乃以
三軍之衆仰哺他人千金之資坐供外費(兵法曰興師/十萬日費千)
(金/)良非上䇿今前茅相遇彼遽崩摧(左傳随武子曰前/茅慮無杜預注云)
(軍行前有斥候蹹伏茅明也備/慮有無也或曰以茅為旌識)郊勞未通能無懷愧(古/者)
(諸侯相見有郊勞之禮言建徳來救世/充阻於唐兵使命不得通也勞力到翻)故抑止鋒鋭冀
聞擇善(欲使之擇/善而從)若不獲命恐雖悔難追　立秦王世
民之子泰為衛王　夏四月己丑豐州揔管張長遜入
朝時言事者多云長遜乆居豐州(張長遜隋末守豐州/唐興來降至是入朝)
(豐州至長安二千六百/六里朝直遥翻下同)為突厥所厚非國家之利(厥九/勿翻)
長遜聞之請入朝上許之㑹太子建成北伐稽胡長遜
帥所部㑹之因入朝拜右武侯將軍(帥讀曰/率下同)益州行臺
左僕射竇軌帥巴蜀兵來㑹秦王撃王世充以長遜檢
校益州行臺右僕射　己亥突厥頡利可汗冦鴈門李
大恩擊走之(可從刋入/聲汗音寒)　壬寅王世充騎將楊公卿單
雄信引兵出戰(騎竒寄翻將即/亮翻單音善)齊王元吉擊之不利行
軍揔管盧君諤戰死　太子還長安　王世充平州刺
史周仲隱以城來降(洛州河隂縣古平隂也王世/充當於此置平州降户江翻)　戊
申突厥冦并州初處羅可汗與劉武周相表裏冦井州
上遣太常卿鄭元璹往諭以禍福處羅不從未幾處羅
遇疾卒(處昌呂翻璹殊玉翻幾居豈翻卒子恤翻録考/異曰舊書鄭元璹傳作叱羅可汗今從實)
國人疑元璹毒之留不遣上又遣漢陽公瓌賂頡利可
汗以金帛頡利欲令瓌拜瓌不從亦留之(瓌古/回翻)又留左
驍衛大將軍長孫順徳(驍堅堯翻/長知兩翻)上怒亦留其使者瓌
孝恭之弟也(孝恭時/鎮䕫州)　甲寅封皇子元方為周王元禮
為鄭王元嘉為宋王元則為荆王元茂為越王　竇建
徳迫於武牢不得進留屯累月(十考異曰舊書停留七/  餘日新書六十餘日)
(案二月戊午沈悦始以武牢降唐至五月己未建徳敗/纔六十二日若沈悦今日降唐明日建徳即至亦不能)
(自固又吳兢太宗勲史三月己卯建徳率兵十二/萬次于酸棗去敗纔四十一日故但云留屯累月)戰數
不利(數所/角翻)將士思歸丁巳秦王世民遣王君廓將輕騎
千餘抄其糧運(抄楚/交翻)又破之獲其大將軍張青特凌敬
言於建徳曰大王悉兵濟河攻取懷州河陽使重將
守之更鳴鼓建旗踰太行入上黨(行户/剛翻)徇汾晉趣蒲津
(趣七/喻翻)如此有三利一則蹈無人之境取勝可以萬全二
則拓地收衆形勢益彊三則闗中震駭鄭圍自解為今
之䇿無以易此(凌敬之䇿善矣當是時洛城危急秦王/定計而堅守之盖計日而收功吾恐建)
(徳未得至蒲州/洛城已破矣)建徳將從之而王世充遣使告急相繼
於道王琬長孫安世朝夕涕泣請救洛陽(使䟽吏翻/長知兩翻)又
隂以金玉啗建徳諸將以撓其謀(啗徒濫翻將即亮翻/撓奴巧翻又奴教翻)
諸將皆曰凌敬書生安知戰事其言豈可用也建徳乃
謝敬曰今衆心甚鋭天贊我也因之决戰必將大㨗不
得從公言敬固爭之建徳怒令扶出(令力/丁翻)其妻曹氏謂
建徳曰祭酒之言不可違也(凌敬盖為建/徳國子祭酒)今大王自滏
口乘唐國之虚連營漸進以取山北(建徳都洺州時在/山南并代汾晋皆)
(山北也/滏音釡)又因突厥西抄闗中唐必還師自救(厥九勿翻/抄楚交翻)
(還從宣翻/又音如字)鄭圍何憂不解若頓兵於此老師費財欲求
成功在於何日建徳曰此非女子所知吾來救鄭鄭今
倒懸亡在朝夕吾乃捨之而去是畏敵而棄信也不可
諜者告曰建徳伺唐軍芻盡牧馬於河北將襲武牢(諜/逹)
(協翻伺/相吏翻)五月戊午秦王世民北濟河南臨廣武(此西廣/武也)
察敵形勢因留馬千餘匹牧於河渚以誘之(誘音/酉)夕還
武牢己未建徳果悉衆而至(此所謂善戰者因/其勢而利導之也)自板渚
出牛口置陳北距大河西薄汜水南屬鵲山(水經注汜/水南出浮)
(戲山亦謂之方山北逕虎牢城東又北流/注于河陳讀曰陣下同汜音祀屬之欲翻)亘二十里鼓
行而進諸將皆懼(將即亮翻/懼其衆也)世民將數騎升高丘而望
之(將音如字領/也騎竒寄翻)謂諸將曰賊起山東未嘗見大敵今度
險而囂(囂虛驕/翻喧也)是無紀律逼城而陳有輕我心我按甲
不出彼勇氣自衰陳久卒飢勢將自退(所謂以計/稽之也)追而
擊之無不克者與公等約甫過日中必破之矣(甫始也/纔也)
建徳意輕唐軍遣三百騎渉汜水距唐營一里所止遣
使與世民相聞曰請選銳士數百與之劇(汜音祀使䟽/吏翻劇戲也)
(今俗謂戲/為則劇)世民遣王君廓將長槊二百以應之(槊色/角翻)相
與交戰乍進乍退兩無勝負各引還(還從宣翻/又音如字)王琬乘
隋煬帝驄馬(煬余尚翻馬/青白曰驄)鎧仗甚鮮迥出陳前以誇衆
(鎧可亥翻迥户/頂翻陳讀曰陣)世民曰彼所乘真良馬也尉遟敬徳請
往取之世民止曰豈可以一馬喪猛士(尉紆勿翻/䘮息浪翻)敬徳
不從與高甑生梁建方三騎直入其陳擒琬引其馬馳
歸衆無敢當者(騎竒/寄翻)世民使召河北馬待其至乃出戰
建徳列陳自辰至午士卒飢倦皆坐列(杜預曰士皆坐/列言無闘志)
又爭飲水逡巡欲退(逡七/倫翻)世民命宇文士及將三百騎
經建徳陳西馳而南上(所以嘗敵也將即亮翻又音如/字騎竒寄翻下同上時掌翻)
戒之曰賊若不動爾宜引歸動則引兵東出士及至陳
前陳果動世民曰可擊矣時河渚馬亦至乃命出戰世
民帥輕騎先進(帥讀曰/率下同)大軍繼之東渉汜水直薄其陳
(薄迫/也)建徳羣臣方朝謁唐騎猝來朝臣趨就建徳建徳
召騎兵使拒唐兵騎兵阻朝臣不得過建徳揮朝臣令
却(朝直/遥翻)進退之間唐兵已至建徳窘廹退依東陂竇抗
引兵擊之戰小不利世民帥騎赴之所向皆靡淮陽王
道𤣥挻身䧟陳直出其後復突陳而歸(窘渠隕翻復扶/又翻又音如字)
再入再出飛矢集其身蝟毛(蝟于貴翻蟲似豪猪而/小爾雅曰彚毛刺是也)勇
氣不衰射人皆應弦而仆世民給以副馬使從己於是
諸軍大戰塵埃漲天世民帥史大柰程知節秦叔寳宇
文歆等巻斾而入(歆許今翻/卷讀曰捲)出其陳後(陳讀/曰陣)張唐旗幟
(幟昌/志翻)建徳將士顧見之大潰(將即/亮翻)追奔三十里斬首三
千餘級建徳中槊(中竹仲翻/槊色角翻)竄匿於牛口渚車騎將軍
白士讓楊武威逐之建徳墜馬士讓援槊欲刺之(騎竒/寄翻)
(援于元翻/刺七亦翻)建徳曰勿殺我我夏王也能富貴汝(言得我/以獻則)
(富貴也夏/户雅翻)武威下擒之(下馬擒/之也)載以從馬(從才/用翻)來見世
民世民讓之曰我自討王世充何預汝事而來越境犯
我兵鋒建徳曰今不自來恐煩逺取建徳將士皆潰去
所俘獲五萬人世民即日散遣之使還郷里封徳彞入
賀世民笑曰不用公言得有今日智者千慮不免一失
乎(用李左/車之言)徳彞甚慙建徳妻曹氏與左僕射齊善行將
數百騎遁歸洺州(洺彌/并翻)甲子世充偃師鞏縣皆降乙丑
以太子左庻子鄭善果為山東道撫慰大使(降户江翻/下同使䟽)
(吏/翻)世充將王徳仁棄故洛陽城而遁(此漢魏故/都之城也)亞將趙
季卿以城降秦王世民囚竇建徳王琬長孫安世郭士衡
等至洛陽城下以示世充世充與建徳語而泣仍遣安
世等入城言敗狀世充召諸將議突圍南走襄陽(欲走/襄陽)
(就王𢎞烈王/泰走音奏)諸將皆曰吾所恃者夏王夏王今已為擒
雖得出終必無成(諸考異曰舊書世充傳云/  將皆不荅今從河洛記)丙寅世充
素服帥其太子羣臣二千餘人詣軍門降(帥讀曰率/降户江翻)世
民禮接之世充俯伏流汗世民曰卿常以童子見處(處/昌)
(呂/翻)今見童子何恭之甚邪(邪音/耶)世充頓首謝罪於是部
分諸軍(分扶/問翻)先入洛陽分守市肆禁止侵掠無敢犯者
丁卯世民入宫城命記室房𤣥齡先入中書門下省收
隋圖籍制詔已為世充所毁無所獲命蕭瑀竇軌等封
府庫收其金帛頒賜將士(瑀音禹將/即亮翻)收世充之黨罪尤
大者段達王隆崔洪丹薛徳音楊汪孟孝義單雄信楊
公卿郭什柱郭士衡董叡張童兒王徳仁朱粲郭善才
等十餘人斬於洛水之上(單慈淺翻新書云薛徳音以/移檄慢逆崔𢎞丹以造弩多)
(傷士前誅之次收段逹等斬洛渚上温公避/國諱改𢎞丹為洪丹郭什柱意當作什住)初李世勣
與單雄信友善誓同生死及洛陽平世勣言雄信驍健
絶倫(驍堅/堯翻)請盡輸已之官爵以贖之世民不許(曰考異/  舊傳)
(云高祖不許按太宗得洛城即誅雄信何嘗稟命於高/祖盖太宗時史臣叙高祖時事有不厭衆心者皆稱高)
(祖之命以掩太宗之失/如□夏縣之類皆是也)世勣固請不能得涕泣而退雄
信曰我固知汝不辦事世勣曰吾不惜餘生與兄俱死
但既以此身許國事無兩遂且吾死之後誰復視兄之
妻子乎(復扶/又翻)乃割股肉以㗖雄信曰使此肉隨兄為土
庻幾不負昔誓也(幾居/希翻)士民疾朱粲殘忍競投瓦礫擊
其尸須㬰如冢(礫郎/擊翻)囚韋節楊續長孫安世等十餘人
送長安(長孫之長/知兩翻)士民無罪為世充所囚者皆釋之所
殺者祭而誄之(古者卿大夫殁則君命有司累其功徳/為文以哀之曰誄今誄之者哀其無罪)
(而死也誄/魯水翻)初秦王府屬杜如晦叔父淹事王世充淹素
與如晦兄弟不協譖如晦兄殺之又囚其弟楚客餓幾
死(幾居依翻/又音祁)楚客終無怨色及洛陽平淹當死楚客涕
泣請如晦救之如晦不從楚客曰曩者叔已殺兄今兄
又殺叔一門之内自相殘而盡豈不痛哉欲自剄(剄古/頂翻)
如晦乃為之請於世民淹得免死(為于/偽翻)秦王世民坐閶
闔門(晉都洛陽其城西面北來第三門曰閶闔隋營新/都唐六典所載都城皇城宫城苑城諸門皆無閶)
(闔盖唐改之/也闔户臘翻)蘇威請見稱老病不能拜世民遣人數之
曰(見賢遍翻數所/具翻又所主翻)公隋室宰相危不能扶使君弑國亡
見李密王世充皆拜伏舞蹈今既老病無勞相見及至
長安又請見不許既老且貧無復官爵卒於家年八十
二(史言蘇威之壽不/若早夭卒子恤翻)秦王世民觀隋宫殿歎曰逞侈心
窮人欲無亡得乎命撤端門樓焚乾陽殿毁則天門及
闕(唐六典東都皇城南面三門中曰端門乾陽殿唐後/於此起乾元殿宮城南面三門中曰應天門盖隋之)
(則天門也唐六典曰毁建國門隋/志東都城南面二門正南曰建國)廢諸道塲城中僧尼
留有名徳者各三十人餘皆返初(返初服也/尼女夷翻)　前真定
令周法明(真定縣隋帶恒山/郡唐改郡為恒州)法尚之弟也(周法尚自陳/入隋為將)
隋末結客襲據黄梅(隋志黄梅縣舊曰永興開皇初改/曰新蔡十八年改曰黄梅因黄梅)
(山以名縣也劉昫曰黄梅漢蘄春縣/地宋分置新蔡郡隋為縣屬蘄春郡)遣族子孝節攻蘄
春(蘄春漢縣屬江夏郡吳為蘄春郡晋改為西陽又改/為蘄陽梁改曰蘄水後齊改曰齊昌隋開皇十八年)
(復曰蘄春帶郡/蘄音渠之翻)兄子紹則攻安陸(安陸漢縣屬江夏郡/宋分置安陸郡梁置)
(南司州西魏置安/州隋復為安陸郡)子紹徳攻沔陽(沔陽漢□陵縣地屬/江夏郡後周置復州)
(大業初改沔州尋改/為沔陽郡沔彌兖翻)皆拔之庚午以四郡來降(降户江/翻下同)
　壬申齊善行以洺相魏等州來降(洺音名相息亮翻/  考異曰革命記)
(云五月七日善行等至洺州實録云壬申洺相魏等州/降者盖降使到之日也月末又云裴矩等以八璽降盖)
(璽到之/日也)時建徳餘衆走至洺州欲立建徳養子為主徵
兵以拒唐又欲剽掠居民還向海隅為盜善行獨以為
不可曰隋末䘮亂(剽匹妙翻䘮/息泿翻下同)故吾屬相聚草野茍求
生耳以夏王之英武平定河朔士馬精彊一朝為擒易
如反掌豈非天命有所屬(夏戸雅翻易以/豉翻屬之欲翻)非人力所能
爭邪(邪音/耶)今䘮敗如此守亦無成逃亦不免等為亡國
豈可復遺毒於民(復扶/又翻)不若委心請命於唐必欲得繒
帛者(繒慈/陵翻)當盡散府庫之物勿復殘民也(復扶/又翻)於是運
府庫之帛數十萬叚置萬春宫東街(萬春宫竇/建徳所築)以散將
卒凡三晝夜乃畢(將即/亮翻)仍布兵守坊巷得物者即出無
得更入人家士卒散盡然後與僕射裴矩行臺曹旦帥
其百官奉建徳妻曹氏及傳國八璽并破宇文化及所
得珍寶請降于唐(武徳二年建徳破化及得八璽及珍/寳帥讀曰率璽斯氏翻降户江翻)
上以善行為秦王左二䕶軍(秦王所綂置左三府右/三府命為統軍䕶軍)仍
厚賜之初竇建徳之誅宇文化及也隋南陽公主有子
曰禪師建徳虎賁郎將於士澄問之曰(何承天姓苑有/於姓今浙間有)
(此姓禪市連翻賁音/奔將即亮翻於如字)化及大逆兄弟之子皆當從坐若
不能捨禪師當相為留之(為于/偽翻)公主泣曰虎賁既隋室
貴臣(按隋書帝紀大業初造龍舟於/士澄已為上儀同徃江南採木)兹事何湏見問建
徳竟殺之公主尋請為尼及建徳敗公主將歸長安與
宇文士及遇於洛陽士及請與相見公主不可士及立
於户外請復為夫婦公主曰我與君仇家今所以不手
刃君者但謀逆之日察君不預知耳訶令速去(訶虎/何翻)士
及固請公主怒曰必欲就死可相見也士及知不可屈
乃拜辭而去　乙亥以周法明為黄州總管(黄州治黄/岡縣漢江)
(夏郡西陵縣地齊曰南安又置/齊安郡隋置黄州尋改永安郡)　戊寅王世充徐州行
臺杞王世辯以徐宋等三十八州詣河南道安撫大使
任瓌請降(使䟽吏翻任音壬瓌/古回翻降户江翻)世充故地悉平　竇建
徳博州刺史馮士羡(隋志武陽郡聊城縣/開皇十六年置博州)復推淮安王
神通為慰撫山東使徇下三十餘州建徳之地悉平
己卯代州揔管李大恩擊苑君璋破之　突厥冦邊長
平靖王叔良督五將擊之叔良中流矢(厥九勿翻將即/亮翻中竹仲翻)
師旋六月戊子卒於道(卒子/恤翻)　戊戌孟海公餘黨蔣善
合以鄆州孟噉鬼以曹州來降(鄆州隋之東平郡曹州/隋之濟隂郡鄆音運噉)
(徒濫翻降/户江翻)噉鬼海公之從兄也(從才/用翻)　庚子營州人石
世則執總管晉文衍(營州隋志/之遼西郡)舉州叛奉靺鞨突地稽
為主(靺音末/鞨音曷)　黄州揔管周法明攻蕭銑安州拔之(蕭/銑)
(盖亦置安州於/隋安陸郡界)獲其揔管馬貴遷　乙巳以右驍衛將
軍盛彦師為宋州揔管安撫河南(驍堅/堯翻)　乙卯海州賊
帥臧君相以五州來降拜海州緫管(海州隋志之東海/郡宋白曰魏武定)
(七年置海州/帥所類翻)　秋七月庚申王世充行臺王𢎞烈王泰
左僕射豆盧行褒石僕射蘇世長以襄州來降(襄州隋/志之襄)
(陽郡宋白曰襄州春秋穀鄧鄾盧羅郡之地秦為南陽/郡地魏置襄陽郡以其地在襄山之陽也江左置雍州)
(西魏改/襄州)上與行褒世長皆有舊先是屢以書招之(先悉/薦翻)
行褒輙殺使者既至長安上誅行褒而責世長世長曰
隋失其鹿天下共逐之陛下既得之矣豈可復忿同獵
之徒問爭肉之罪乎(使䟽吏翻/復扶又翻)上笑而釋之以為諌議
大夫(年考異曰舊本紀及唐厯年代記唐㑹要皆云五/  六月置諫議大夫按世長自諌議歴陜州長史)
(天䇿府軍諮祭酒四年十一月已預十八學士据舊職/官志四年置諌議大夫今從之余按唐六典秦漢曰諌)
(大夫光武加議字北齊集書省置諌議大夫七人隋氏/門下省亦置諌議大夫七人四年以前唐未及置今始)
(置之/耳)嘗從校獵高陵(如淳曰合軍聚衆有幡校撃鼓也/周禮校人掌王田獵之馬故謂之)
(校獵師古曰如説非也此校謂以木相貫穿為闌校耳/校人職云六廄成校是則以遮閳為義也校獵者大為)
(闌校以遮禽獸而獵取也軍之幡旗雖有校名本因部/校此無豫也原父曰予謂校讀如犯而不校亦競逐獵)
(也高陵縣/屬京兆府)大獲禽獸上顧羣臣曰今日畋樂乎世長對
曰陛下遊獵薄廢萬機不滿十旬未足為樂(樂音/洛)上變
色既而笑曰狂態復發邪(復扶又翻/邪音耶)對曰於臣則狂於
陛下甚忠嘗侍宴披香殿(程大昌雍録慶善宫有披香/殿又云慶善宫髙祖舊第也)
(在武功渭水北余按下文世長言昔侍於武功若此殿/正在武功舊宅世長縱是譎諫不應引以爲言恐此殿)
(不在慶/善宫)酒酣謂上曰此殿煬帝之所為邪上曰卿諫似
直而實多詐豈不知此殿朕所為而謂之煬帝乎對曰
臣實不知但見其華侈如傾宫鹿臺(紂為傾/宮鹿臺)非興王之
所為故也若陛下為之誠非所宜臣昔侍陛下於武功
見所居宅僅庇風雨當時亦以為足今因隋之宫室已
極侈矣而又増之將何以矯其失乎上深然之　甲子
秦王世民至長安世民被黄金甲齊王元吉李世勣等
二十五將從其後鐵騎萬匹(被皮義翻將即/亮翻騎竒寄翻)前後部鼓
吹(鼔吹軍樂也漢制萬人將軍得之司馬法軍中有鼓/笛所以發壯勇薛居正曰義鐃問鼓吹十二案合於)
(何所荅云周禮鼓人掌六鼓四金漢朝乃有黄門鼓吹/崔豹古今注云張騫使西域得摩訶兠勒一曲李延年)
(増之分為二十八曲梁置鼓吹清商令二人唐又有掆/鼓金鉦大鼓長鳴歌簫笳笛合為鼔吹十二案吹昌瑞)
(翻/)俘王世充竇建徳及隋乘輿御物獻于太廟(乗繩證/翻  考)
(異曰李勣傳云太宗為上將勣為下將與太宗/俱服金甲乗戎輅告捷于太廟今從唐厯)行飲至之
禮以饗之(左傳歸而飲至以數軍實杜預注曰/飲於廟以數軍徒噐械及所獲也)乙丑高
句麗王建武遣使入貢(句音駒麗/鄰知翻)建武元之弟也(高元/見隋)
(紀/)　上見王世充而數之(數所具翻/又所主翻)世充曰臣罪固當
誅然秦王許臣不死丙寅詔赦世充為庻人與兄弟子
姪處蜀(處昌/吕翻)斬竇建徳於市　丁卯以天下略定大赦
百姓給復一年(復方目/翻下同)陝鼎函虢虞芮六州轉輸勞費
(陜州治陜𢎞農縣本隋𢎞農郡義寧元年曰鳯林領𢎞/農□鄉湖城武徳元年曰鼎州因鼎湖為名武徳三年)
(以永寧崤置函州又義寧元年分盧氏長水桃林置虢/郡武徳元年曰虢州義寧元年以安邑虞郷夏置安邑)
(郡武徳元年曰虞州二年/以芮城河北永樂置芮州)幽州管内久隔冦戎並給復
二年律令格式且用開皇舊制赦令既下而王竇餘黨
尚有逺徙者治書侍御史孫伏伽上言兵食可去信不
可去陛下已赦而復徙之(治直之翻伽求加翻上時掌/翻去羗吕翻復扶又翻又音)
(如/字)是自違本心使臣民何所慿依且世充尚䝉寛宥况
於餘黨所宜縱釋(雨考異曰伏伽表云今月二日發雲/  之制而赦書乃十二日或脱十字)
(也又云常赦所不免咸赦除之今/赦無此文豈實録録赦文不盡歟)上從之王世充以防
夫未備置雍州廨舍(按雍録都城坊里圖雍州廨舎後/為京兆府在光徳坊雍於用翻廨)
(古隘/翻)獨孤機之子定州刺史修徳帥兄弟至其所(帥讀/曰率)
矯稱敕呼鄭王世充與兄世惲趨出修徳等殺之(武徳/二年)
(正月獨孤機兄弟為世充所殺故修徳報仇惲/於粉翻  考異曰舊傳作獨孤修今從河洛記)詔免修
徳官其餘兄弟子姪等於道亦以謀反誅　隋末錢弊
濫薄(言錢之/弊也)至裁皮糊紙為之民間不勝其弊(勝音/升)至
是初行開元通寶錢重二銖四參(按漢書律厯志權輕/重者不失黍絫應劭)
(註曰十黍為絫十絫為銖師古曰絫孟音來戈翻此字/讀亦音纍紲之纍二銖四絫二百四十黍也參當作絫)
(盖筆/誤也)積十錢重一兩輕重大小最為折𠂻(𠂻竹/仲翻)逺近便
之命給事中歐陽詢撰其文并書廻環可讀(六典漢書/百官表云)
(給事中亦加官所加或博士大夫議郎漢儀注諸給事/中日上朝謁平尚書奏事分為左右以有事殿中故曰)
(給事中魏氏或為加官或為正員晉氏𨽻散騎省宋齊/𨽻集書省後周天官府置給事中士隋曰給事郎唐曰)
(給事中屬門下省掌侍奉左右分判省事凡百司奏抄/侍中審定則先讀而署之以駮正違失撰其文者撰為)
(八分篆𨽻一體甲考異曰薛璫唐聖運圖云初進蠟樣/文徳皇后搯一  故錢上有甲㾗云夌璠唐録政要云)
(竇皇后按時竇皇后已崩/文徳皇后未立今皆不取)以屈突通為陜東道大行臺
右僕射鎮洛陽以淮陽王道𤣥為洛州緫管李世勣父
盖竟無恙而還詔復其官爵(屈居勿翻陕失冉翻李盖/被虜見一百八十七巻武)
(徳二年十月恙余/亮翻還從宣翻)竇軌還益州(自平/洛還)軌將兵征討或經
旬月不解甲性嚴酷將佐有犯無貴賤立斬之鞭撻吏
民常流血滿庭所部重足屏息(將即亮翻重直/龍翻屏必郢翻)　癸酉
置錢監於洛并幽益等諸州秦王世民齊王元吉賜三
鑪裴寂賜一鑪聽鑄錢(賜以官鑪也鑪/音爐鑪冶也)自餘敢盜鑄者
身死家口配没　河北既平上以陳君賔為洺州刺史
將軍秦武通等將兵屯洺州欲使分鎮東方諸州又以
鄭善果等為慰撫大使就洺州選補山東州縣官竇建
徳之敗也其諸將多盗匿庫物及居閭里暴横為民患
(洺彌并翻將即亮翻下/同使䟽吏翻横户孟翻)唐官吏以法繩之或加捶撻(捶/止)
(橤/翻)建徳故將皆驚懼不安高雅賢王小胡家在洺州欲
竊其家以逃官吏捕之雅賢等亡命至貝州(貝州隋志/之清河郡)
㑹上徴建徳故將范願董康買曹湛及雅賢等於是願
等相謂曰王世充以洛陽降唐(降户/江翻)其將相大臣叚逹
單雄信等皆夷滅(相息亮翻/單慈淺翻)吾屬至長安必不免矣吾
屬自十年以來身經百戰當死久矣今何惜餘生不以
之立事且夏王得淮安王遇以客禮(見一百八十七巻/二年十月夏户雅)
(翻/)唐得夏王即殺之吾屬皆為夏王所厚今不為之報
仇(為于/偽翻)將無以見天下之士乃謀作亂卜之以劉氏為
主吉因相與之漳南(之往也舊志漳南縣屬貝州漢之/東陽縣隋開皇十八年分棗彊清)
(平二縣地置漳南/縣於古東陽城)見建徳故將劉雅以其謀告之雅曰
天下適安定吾將老於耕桑不願復起兵(復扶/又翻)衆怒且
恐泄其謀遂殺之故漢東公劉黑闥時屏居漳南(漢東/公竇)
(建徳所封爵/也屏必郢翻)諸將往詣之告以其謀黒闥欣然從之黑
闥方種蔬即殺耕牛與之共飲食定計聚衆得百人甲
戌襲漳南縣據之(立考異曰革命記十月二十七日衆/  黒闥為漢東王建元天造即入漳)
(南城鏁縣官於獄發使告貝州及諸鎮戍等云今漢東/王為夏王起義兵於漳南請軍㑹戰今據實録甲戌七)
(月十九日又黒闥䧟相州乃稱/王改元在五年正月今不取)是時諸道有事則置行
臺尚書省無事則罷之朝廷聞黒闥作亂乃置山東道
行臺於洺州(朝直遥翻/洺彌并翻)魏冀定滄並置揔管府(滄州隋/志之勃)
(海/郡)丁丑以淮安王神通為山東道行臺右僕射　辛巳
褒州道安撫使郭行方攻蕭銑鄀州拔之(褒州當作襄/州詳見辯誤)
(新志武徳四年以竟陵之樂鄉及襄州之率道上洪置/鄀州上書鄀下書州竟陵之樂鄉盖蕭銑地也鄀音若)
　孟海公與竇建徳同伏誅戴州刺史孟噉鬼不自安
(新志武徳四年改曹州之成武宋/州之單父楚丘置戴州噉徒濫翻)挾海公之子義以曹
戴二州反以禹城令蔣善合為腹心(禹城縣屬齊州隋/之祝阿也新舊志)
(皆云天寳元年改祝阿為禹城此時未有禹城當考又/前書蔣善合以鄆州來降此以禹城令書之亦未知為)
(誰所/命也)善合與其左右同謀斬之　八月丙戌朔日有食
之　丁亥命太子安撫北邊　丁酉劉黑闥䧟鄃縣(鄃/縣)
(屬貝州/鄃音輸)魏州刺史權威(魏州隋志/之武陽郡)貝州刺史戴元祥與
戰皆敗死黒闥悉取其餘衆及器械竇建徳舊黨稍
出歸之衆至二千人為壇於漳南祭建徳告以舉兵之
意自稱大將軍詔發闗中歩騎三千使將軍秦武通定
州總管藍田李𤣥通擊之(藍田縣屬雍/州騎竒寄翻)又詔幽州總管
李藝引兵㑹擊黑闥　癸卯突厥冦代州(厥九/勿翻)總管李
大恩遣行軍總管王孝基拒之舉軍皆没甲辰進圍崞
縣(崞縣屬代/州崞音郭)乙巳王孝基自突厥逃歸李大恩衆少(少/詩)
(沼/翻)據城自守突厥不敢逼月餘引去　上以南方冦盗
尚多丙午以左武侯將軍張鎮周為淮南道行軍揔管
大將軍陳智略為嶺南道行軍揔管鎮撫之　丁未劉
黑闥䧟歴亭(舊志歴亭漢東陽地隋開皇十六年分/鄃縣置隋志曰分武城置時屬貝州)執
屯衛將軍王行敏使之拜不可遂殺之　初洛陽既平
徐圓朗請降拜兖州總管(兖州隋志之魯/郡降户江翻)封魯郡公劉黒
闥作亂隂與圓朗通謀上使葛公盛彦師安集河南行
至任城(任城縣屬兖/州任音壬)辛亥圓朗執彦師舉兵反黒闥以
圓朗為大行臺元帥(帥所/類翻)兖鄆陳杞伊洛曹戴等八州
豪右皆應之圓朗厚禮彦師使作書與其弟令舉虞城
降(舊志虞城縣屬宋州隋分下邑/縣置時置東虞州令力丁翻)彦師為書曰吾奉使
無狀為賊所擒(使䟽吏/翻下同)為臣不忠誓之以死汝善侍
老母勿以吾為念圓朗初色動而彦師自若圓朗乃笑
曰盛將軍有壯節不可殺也待之如舊河南道安撫大
使任瓌行至宋州屬圓朗反(宋州治睢陽時為宋城縣/使疏吏翻瓌古回翻屬之)
(欲/翻)副使柳濬勸瓌退保汴州(宋州西至汴州/二百八十五里)瓌笑曰柳
公何怯也圓朗又攻䧟楚丘(楚丘縣後魏之己氏縣隋/開皇六年更名時屬戴州)
引兵將圍虞城瓌遣部將崔樞張公謹自鄢陵帥諸豪
右質子百餘人守虞城(鄢陵縣時屬洧州將即亮翻下/同鄢謁晚翻又於建翻又音偃)
(帥讀曰率質/音致下同)濬曰樞與公謹皆王世充將諸州質子父
兄皆反恐必為變瓌不應樞至虞城分質子使與土人
合隊共守城(合音/閤)賊稍近質子有叛者樞斬其隊帥於
是諸隊帥皆懼(帥所類/翻下同)各殺其質子樞不禁梟其首於
門外遣使白瓌(梟堅堯翻/使䟽吏翻)瓌陽怒曰吾所以使與質子
俱者欲招其父兄耳何罪而殺之退謂濬曰吾固知崔
樞能辦此也縣人既殺質子與賊深仇吾何患乎賊攻
虞城果不克而去　初竇建徳以鄱陽崔元遜為深州
刺史(翻陽縣屬饒州隋開皇十六年以定州安平置深/州大業初廢新志武徳四年以定州之安平瀛州)
(之饒陽置深州盖竇建徳置而唐因/之耳宋白曰以州城西故深城名州)及劉黑闥反元遜
與其黨數十人謀於野伏甲士於車中以禾覆其上(覆/敷)
(又/翻)直入聽事(聽讀/曰㕔)自禾中呼譟而出執刺史裴晞殺之
傳首黑闥　九月乙卯文登賊帥淳于難請降置登州
以難為刺史(文登本漢牟平縣地後齊置文登縣因文/登山而名隋志屬東萊郡時置登州兼領)
(萊州之觀陽縣/降户江翻下同)　突厥冦并州(厥九勿翻/并卑名翻)遣左屯衛大
將軍竇琮等擊之戊午突厥冦原州遣行軍揔管尉遟
敬徳等擊之(琮祖宗翻/尉紆勿翻)　辛酉徐圓朗自稱魯王　隋
末歙州賊汪華據黟歙等五州有衆一萬(歙州本新安/郡隋平陳置)
(歙州黟歙二縣屬歙音攝黟音伊劉昫/曰音同䃜縣南石墨嶺出石墨故也)自稱吳王甲子
遣使來降(使䟽吏翻/降户江翻)拜歙州揔管　隋末弋陽盧祖尚
紏合壯士以衛鄉里部分嚴整羣盜畏之及煬帝遇弑
鄉人奉之為光州刺史(弋陽漢縣南齊為郡/梁置光州分扶問翻)時年十九
奉表於皇泰主及王世充自立祖尚來降丙子以祖尚
為光州總管(為考異曰實録丙子以光州豪右盧祖尚/  光州揔管按舊傳世充自立祖尚遂舉)
(州歸欵而實録至此始見之盖當/時止稱刺史至此方遷總管耳)　己卯詔括天下户
口　徐圓朗冦濟州治中吳伋論擊走之(濟州隋之濟/北郡漢置州)
(刺史其屬有治中從事别駕從事自是兩官唐武徳元/年改郡太守曰州刺史郡丞曰别駕未嘗置治中今書)
(濟州治中吳伋論豈即以别駕為治中邪下文又書徐/圓朗昌州治中盖此時官稱猶未定于一濟子禮翻)
　癸未詔以太常樂工皆前代因罪配没子孫相承多
歴年所(所謂樂/户也)良可哀愍宜並蠲除為民(蠲吉/淵翻)且令執
事若仕官入流(令力丁翻入流/者為流内官)勿更追集　甲申靈州
揔管楊師道擊突厥破之師道恭仁之弟也(楊㳟仁時/鎮凉州厥)
(九勿/翻)　詔發巴蜀兵以趙郡王孝恭為荆湘道行軍摠
管(荆州南郡湘州長沙郡荆湘道以南/朝荆湘所部言之下荆郢道類此)李靖攝行軍長
史(長知/兩翻)綂十二揔管自䕫州順流東下以盧江王瑗為
荆湘道行軍元帥(郢州隋之竟陵郡瑗/于眷翻帥所翻翻)黔州刺史田世
康出辰州道(舊志漢辰陽縣隋改辰陽為辰溪縣仍分/置沅陵縣沅陵郡唐改為辰州以沅陵為)
(理所黔/音琴)黄州揔管周法明出夏口道(夏口即漢口/夏户雅翻)以擊
蕭銑是月孝恭發䕫州時峽江方漲(蜀江逕三峽/謂之峽江)諸將
請俟水落進軍(將即亮/翻下同)李靖曰兵貴神速今吾兵始集
銑尚未知若乘江漲倐忽抵其城下掩其不備此必成
擒不可失也孝恭從之　淮安王神通將闗内兵至冀
州與李藝兵合又發邢洺相魏恒趙等兵合五萬餘人
與劉黑闥戰於饒陽城南布陳十餘黒闥衆少依隄單
行而陳以當之(宋白曰饒陽漢縣在饒河之陽今縣東/北二十里饒陽故城是也齊天保五年)
(移於今理按饒陽縣則魏虜渠口置虜口鎮於此後為/縣理洺音名相息亮翻降户登翻陳讀曰陣行户剛翻)
㑹風雪神通乘風擊之既而風返神通大敗士馬軍資
失亡三分之二李藝居西偏擊高雅賢破之逐奔數里
聞大軍不利退保藁城(藁城縣本屬恒/州時屬亷州)黑闥就擊之藝
亦敗薛萬均萬徹皆為所虜截髪驅之萬均兄弟亡歸
藝引兵歸幽州黑闥兵勢大振　上以秦王功大前代
官皆不足以稱之特置天䇿上將位在王公上冬十月
以世民為天䇿上將領司徒陜東道大行臺尚書令増
邑二萬户(唐爵九等王食邑萬/户今倍之陜失冉翻)仍開天䇿府置官屬(天/䇿)
(府置長史司馬各一人從事中郎二人並掌通判府事/軍諮祭酒二人謀軍事贊相禮儀應接賔客典□四人)
(掌宣傳導引之事主薄二人掌省覆教命録事二人記/室參軍事二人掌書䟽表啓宣行教命功倉兵騎鎧)
(士六曹參軍各二/人參軍事六人)以齊王元吉為司空世民以海内浸
平乃開館於宫西延四方文學之士出教以王府屬杜
如晦記室房𤣥齡虞世南文學禇亮姚思廉主簿李𤣥
道參軍蔡允恭薛元敬顔相時諮議典籖蘇朂天䇿府
從事中郎于志寧軍諮祭酒蘇世長記室薛收倉曹李
守素國子助教陸徳明孔頴逹信都盖文逹宋州揔管
府户曹許敬宗(諸王出命稱教相/息亮翻盖古盍翻)並以本官兼文學館
學士(實考異曰舊書參軍薛元敬承許敬宗下今從太宗/  録諮議典籖蘇勉舊書作軍諮典籖今從實録)
(宋州揔管府户曹許敬宗舊書禇亮傳作著作/佐郎攝記室敬宗傳擬漣州别駕今從實録)分為三
番更日直宿(更工/衡翻)供給珍膳恩禮優厚世民朝謁公事
之暇輙至館中引諸學士討論文籍(朝直遥翻/論盧昆翻)或夜分
乃寢又使庫直閻立本圖像(庫直𨽻/親事府)禇亮為賛號十八
學士士大夫得預其選者時人謂之登瀛洲(自來相傳/海中有三)
(神山篷萊方丈瀛洲人不能/至至則成仙矣故以為喻)允恭大寳之弟子(蔡大寳/輔後梁)
(主蕭/詧)兀敬收之從子(從才/用翻)相時師古之弟(顔師古以/碩學名)立
本毗之子也(閻毗以巧思/事隋煬帝)初杜如晦為秦王府兵曹參
軍俄遷陜州長史(陜失冉翻/長知兩翻)時府僚多補外官世民患
之房𤣥齡曰餘人不足惜至於杜如晦王佐之才大王
欲經營四方非如晦不可世民驚曰㣲公言幾失之(幾/居)
(依/翻)即奏為府屬與𤣥齡常從世民征伐參謀帷幄軍中
事如晦剖决如流世民每破軍克城諸將佐爭取寳貨
𤣥齡獨收采人物致之幕府又將佐有勇略者𤣥齡必與
之深相結(將即/亮翻)使為世民盡死力(為于偽/翻下同)世民每令𤣥
齡入奏事上歎曰𤣥齡為吾兒陳事雖隔千里皆如靣
談李𤣥道嘗事李密為記室密敗官屬為王世充所虜
懼死皆逹曙不寐獨𤣥道起居自若曰死生有命非憂
可免衆服其識量　庚寅劉黑闥䧟瀛州殺刺吏盧士
叡觀州人執刺史雷徳備以城降之(隋以東光縣置觀/州大業初廢武徳)
(四年以徳州之弓高胡蘇東光冀州之阜陵蓚/安陵觀津置觀州觀古喚翻降户江翻下同)　辛卯
蕭銑鄂州刺史雷長頴以魯山來降(隋平陳以江夏郡置/鄂州治江南之江夏)
(大業初復為郡蕭/銑盖置州於魯山)　趙郡王孝恭帥戰艦二千餘艘東
下(帥讀曰率艦户/黯翻艘蘇遭翻)蕭銑以江水方漲殊不為備孝恭等
㧞其荆門宜都二鎮進至夷陵(蕭銑置宜都鎮於峽州/夷道縣夷陵縣帶峽州)
銑將文士𢎞將精兵數萬屯清江(將即亮翻按水經注/清江即佷山夷水也)
(水色清照十丈分沙蜀人見其澄清因名清江吳分漢/南郡之巫縣立沙渠縣後周於縣立施州清江郡隋廢)
(郡及州為/清江縣)癸巳孝恭擊走之獲戰艦三百餘艘殺溺死
者萬計追奔至百里洲(自清江而東過歸州/峽州而後至百里洲)士𢎞收兵
復戰(復扶/又翻)又敗之進入北江(百里洲在枝江縣江中江而/水至此分流出百里洲北)
(東流者因謂之/北江敗補邁翻)　銑江州總管盖彦舉以五州來降(梁/以)
(漢夷道縣置宜都郡宜昌縣後周置江州隋廢為巴/山縣屬清江郡蕭銑盖復置江州於此盖古盍翻)
毛州刺史趙元愷(魏州舘陶縣舊置毛州隋大業初州/廢竇建徳復置唐因之領魏州之舘)
(陶冠氏博州之堂邑/具州之臨清清水)性嚴急下不堪命丁卯州民董燈
明等作亂殺元愷以應劉黑闥　盛彦師自徐圓朗所逃
歸王薄因説青萊密諸州皆下之(萊州東萊郡後魏之/光州也密州高密郡)
(後魏之膠州/也説輸芮翻)　蕭銑之罷兵營農也(見上卷/三年)纔留宿衛數
千人聞唐兵至文士𢎞敗大懼倉猝徵兵皆在江嶺之
外道塗阻逺不能遽集乃悉見兵出拒戰(見賢/遍翻)孝恭將
擊之李靖止之曰彼救敗之師䇿非素立勢不能久不
若且泊南岸(江陵南岸/即馬頭岸)緩之一日彼必分其兵或留拒
我或歸自守兵分勢弱我乘其懈而擊之(懈古/隘翻)蔑不勝
矣今若急之彼則併力死戰楚兵剽鋭未易當也(剽匹/妙翻)
(易以/豉翻)孝恭不從留靖守營自帥銳師出戰果敗走趣南
岸(帥讀曰率趣七/喻翻又逡湏翻)銑衆委舟收掠軍資人皆負重靖見
其衆亂縱兵奮擊大破之乘勝直抵江陵入其外郭又攻
水城抜之大獲舟艦李靖使孝恭盡散之江中諸將皆
曰(將即/亮翻)破敵所獲當藉其用柰何棄以資敵靖曰蕭銑
之地南出嶺表東距洞庭(洞庭湖在岳/州巴陵縣)吾懸軍深入若攻
城未拔援軍四集吾表裏受敵進退不獲雖有舟楫將
安用之今弃舟艦使塞江而下(塞悉/則翻)援兵見之必謂江
陵已破未敢輕進徃來覘伺(覘丑廉翻又丑/艶翻伺相吏翻)動淹旬月
吾取之必矣銑援兵見舟艦果疑不進其交州刺史丘
和長史高士廉司馬杜之松將朝江陵(交州隋交趾郡/長知兩翻朝直)
(遥/翻)聞銑敗悉詣孝恭降(降户江/翻下同)孝恭勒兵圍江陵銑内
外阻絶問䇿於中書侍郎岑文本文本勸銑降銑乃謂
羣下曰天不祚梁不可復支矣(復扶/又翻)若必待力屈則百
姓䝉患柰何以我一人之故䧟百姓於塗炭乎乙巳銑以
太牢告于太廟下令開門出降(已考異曰高祖實録癸/  趙郡王孝恭與蕭銑)
(將文士𢎞相遇於清江合口擊之獲其戰艦千餘艘下/宜昌當陽枝江松滋四縣舊書孝恭傳攻其水城克之)
(所得船散於江中諸將皆曰虜得賊船當藉其用何為/弃之無乃資賊邪孝恭曰不然蕭銑偽境南極嶺外東)
(至洞庭若攻城未㧞援兵復到我則内外受敵進退不/可雖有舟楫何所用之今銑緑江州鎮忽見船舸亂下)
(必知銑敗未敢進兵來去覘伺動淹旬月用緩其救吾/克之必矣銑救兵至巴陵見船被江而下果狐疑不敢)
(輕進太宗實録孝恭傳進師至清江銑遣其將文士𢎞/以兵拒戰擊走之追奔至于百里洲士𢎞收兵復戰又)
(敗之追入北江銑悉兵以拒之孝恭將戰李靖止之曰/楚人輕鋭難與爭鋒今新失荆門盡兵出戰此救敗之)
(師也非其本圖勢不能久一日不戰賊必兩分留輕兵/抗我退羸師以自守此即勢攜力弱擊之必捷孝恭不)
(從遣靖撫營自以鋭師水戰孝恭果敗奔于南岸賊委/舟大掠人皆負重靖見其軍亂進兵擊之賊大敗乘勝)
(進軍入其郛郭攻其水城尅之悉取其舟楫散於江中/賊救兵見之謂城已䧟莫敢輕進銑内外阻絶城中攜)
(貮由是懼而出降唐厯孝恭靖乘勝進兵攻其水城尅/之悉取其船艦散於江中諸將曰弃之無乃資敵靖曰)
(不然云云如舊書所載孝恭語既而銑救兵見之謂城/已䧟莫敢輕進銑由是懼而出降按十道志荆門在峽)
(州宜都縣界夷陵峽州縣名清江在峽州巴山縣界百/里洲在荆州枝江縣界江自此洲𣲖别去江陵已近故)
(銑悉兵死戰太宗實録近為得實今從之其餘則參取/四書之語孝恭以李靖為謀主盖靖畫策而孝恭為諸)
(將言之今/從唐厯)守城者皆哭銑帥羣臣緦縗布幘詣軍門(帥/讀)
(曰率縗/倉回翻)曰當死者唯銑耳百姓無罪願不殺掠孝恭入
據其城諸將欲大掠岑文本説孝恭曰江南之民自隋末
以來困於虐政重以羣雄虎爭(將即亮翻説輸/芮翻重直用翻)今之存
者皆鋒鏑之餘跂踵延頸以望真主(踵不至地曰/跂音夫智翻)是以
蕭氏君臣江陵父老决計歸命庻幾有所息肩今若縱
兵俘掠恐自此以南無復向化之心矣(幾居希翻/復扶又翻)孝恭
稱善遽禁止之諸將又言梁之將帥與官軍拒鬬死者
其罪既深請籍没其家以賞將士李靖曰王者之師宜
使義聲先路彼為其主鬭死(將即亮翻帥所類翻先/悉薦翻下同為于偽翻)乃
忠臣也豈可同叛逆之科籍其家乎於是城中安堵秋
毫無犯南方州縣聞之皆望風欵附銑降數日援兵至
者十餘萬聞江陵不守皆釋甲而降孝恭送銑於長安
上數之銑曰隋失其鹿天下共逐之銑無天命故至此
若以為罪無所逃死竟斬於都市詔以孝恭為荆州揔
管李靖為上柱國賜爵永康縣公(永康縣/屬婺州)仍使之安撫
嶺南得承制拜授先是銑遣黄門侍郎江陵劉洎略地
嶺表得五十餘城未還而銑敗洎以所得城來降除南
康州都督府長史(是年分端州之端溪置南康州仍置/都督府督端康封新宋瀧等州時改)
(揔管府為都督府貞觀初始分/上中下州洎其冀翻長知兩翻)　戊申徐圓朗昌州治
中劉善行以須昌來降(圓朗盖以鄆州之須/昌置昌州降户江翻)　庚戌詔
陜東道大行臺尚書省自令僕至郎中主事(六典曰漢/官云光禄)
(勲有南北廬主事三署主事於諸郎之中察茂才高第/者為之秩四百石次補尚書郎出宰百里謝承後漢書)
(胡伯藩范滂公沙穆並以俊才舉孝廉除郎中光禄勲/主事後魏尚書吏部儀曹三公虞曹都官二千石比部)
(各量事置事故主事員門下置主事令史並從八品上/隋初臺省並置主事令史煬帝三年並去令史之名其)
(主事隋曹閑劇而置每十令史置一主事不滿十者亦/置一人雜用才術之士至唐並用流外入流者補之陜)
(失冉/翻)品秩皆與京師同而員數差少(少詩/沼翻)山東行臺及
揔管府諸州並𨽻焉其益州襄州山東淮南河北等道
令僕以下各降京師一等員數又減焉行臺尚書令得
承制補署其秦王齊王府官之外各置左右六護軍府
及左右親事帳内府(護軍惟秦齊二府有之他國不得/置也親王親事府及帳内府各置)
(典軍二人正五品上副/典軍二人從五品上)　閠月乙卯上幸稷州(武徳三/年以京)
(兆之武功好時盩厔置稷州又/廢郇州以郿鳯泉二縣屬焉)己未幸武功舊墅壬戌
獵于好畤(武徳二年分醴泉置好畤/縣屬雍州因漢舊名也)乙丑獵于九嵕(九/嵕)
(山在雍州醴泉/縣嵕子紅翻)丁卯獵于仲山戊辰獵于清水谷(隋志/京兆)
(宜君縣/有清水)遂幸三原(三原本屬漢池陽縣界後周置/建忠郡隋置三原縣唐屬雍州)辛未
幸周氏陂壬申還長安　十一月甲申上祀圓丘(貞觀/禮冬)
(至祀昊天上/帝於圓丘)　杜伏威使其將王雄誕擊李子通子通
以精兵守獨松嶺(自宣州廣徳縣東南過獨松嶺至/湖州嶺路險狹將即亮翻下同)雄
誕遣其將陳當(陳當之下合有世字盖唐/史避大宗諱去世字也)將千餘人乘
高據險以逼之多張旗幟夜則縳炬火於樹布滿山澤
子通懼燒營走保杭州雄誕追擊之又敗之於城下(敗/補)
(邁/翻)庚寅子通窮蹙請降(降户江翻賊考異曰實録是月/景申㑹稽  帥李子通伏誅按)
(子通因杜伏威入朝始謀叛伏誅於時未也舊紀是月/子通以其地來降新紀庚寅李子通降丙申謀反亦不)
(寤伏威未/入朝也)伏威執子通并其左僕射樂伯通送長安上
釋之先是汪華據黟歙稱王十餘年雄誕還軍擊之華拒
之於新安洞口(唐歙州隋之新安郡也新安洞口即歙/州隘道之口先悉薦翻黟音伊歙音攝)
甲兵甚銳雄誕伏精兵於山谷帥羸弱數千犯其陳(帥/讀)
(曰率下同羸倫/為翻陳讀曰陣)戰纔合陽不勝走還營華進攻之不能
克會日暮引還伏兵已據其洞口華不得入窘迫請降
聞人遂安據崑山無所屬伏威使雄誕擊之雄誕以崑
山險隘難以力勝乃單騎造其城下(騎竒寄翻/造七到翻)陳國威
靈(陳唐國之/威靈也)示以禍福遂安感悅帥諸將出降於是伏
威盡有淮南江東之地南至嶺東距海雄誕以功除歙
州總管賜爵宜春郡公(袁州宜/春郡)　壬辰林州揔管劉旻
擊劉仚成(仚許/延翻)大破之(舊志慶州華池縣隋置武/徳四年置林州揔管府)仚成
僅以身免部落皆降(降户/江翻)　李靖度嶺遣使分道招撫
諸州所至皆下(使䟽/吏翻)蕭銑桂州揔管李襲志帥所部來
降(桂州隋志/之始安郡)趙郡王孝恭即以襲志為桂州揔管明年
入朝(朝直/遥翻)以李靖為嶺南撫慰大使檢校桂州揔管引
兵下九十六州得户六十餘萬壬寅劉黑闥䧟定州
執揔管李𤣥通黑闥愛其才欲以為大將(將即亮/翻下同)𤣥通
不可故吏有以酒肉饋之者𤣥通曰諸君哀吾幽辱幸
以酒肉來相開慰當為諸君一醉(為于/偽翻)酒酣為守者曰
吾能劒舞願假五口刀守者與之𤣥通舞竟太息曰大丈
夫受國厚恩鎮撫方面不能保全所守亦何面目視息
世間哉即引刀自刺(刺七/亦翻)潰腹而死上聞為之流涕(為/于)
(偽/翻)拜其子伏護為大將　庚戌杞州人周文舉殺刺史
王文矩以城應徐圓朗　幽州大饑高開道許以粟賑
之(賑津/忍翻)李藝遣老弱詣開道就食開道皆厚遇之藝喜
於是發民三千人車數百乘驢馬千餘匹徃受粟開道
悉留之告絶於藝復稱燕王(賑津忍翻乘繩登翻復扶/又翻又音如字燕囚肩翻)
北連突厥南與劉黑闥相結引兵攻易州不克大掠而
去又遣其將謝稜詐降於藝請兵援接藝出兵應之將
至懷戎(舊志北燕州懷戎縣後漢上谷之潘縣也北齊/改為懷戎媯水經其中州所治也貞觀八年改)
(北燕州/為媯州)稜襲擊破之開道與突厥連兵數入為冦(厥九/勿翻)
(數所/角翻)恒定幽易咸被其患(恒户登翻/被皮義翻)　十二月乙卯劉
黑闥䧟冀州殺刺史麴稜黑闥既破淮安王神通移書
趙魏(以戰國時趙/魏大界言之)故竇建徳將卒爭殺唐官吏以應黑
闥庚申遣右屯衛大將軍義安王孝常將兵討黑闥黑
闥將兵數萬進逼宗城(將即/亮翻)黎州揔管李世勣先屯宗
城弃城走保洺州(新志武徳二年以黎陽縣置黎州宗/城本廣宗縣隋仁壽初改為宗城縣)
(避煬帝名也屬清河郡時置宗州洺彌并翻記考異曰/實録世勣與黑闥戰於宋州我師敗績革命  李勣為)
(大揔管張仕貴為副領兵二萬人入宋州勣以五百騎/自探聞黑闥到南宫馳至宋州不入城而西過至洺州)
(騎馬於南門外喚陳君賔党仁𢎞秦武通等弃城西抜/永年縣令程名振見武通狼狽走出馳馬向縣取家口)
(入城城人恐相劫掠即閉城門自守名振乃於城北門/上以繩懸下將母妻男女歩走西去不踰四五里母妻)
(等被劫散失名振脱身而免黑闥攻宋城破之仕貴以/輕騎突圍而走投相州數日黒闥大軍至洺州案舊地)
(里志武徳四年置宗州於宗城縣宋字皆當作宗世勣/名將必不至如革命記所云但力不能拒而弃城耳今)
(從舊書/黑闥傳)甲子黑闥追擊世勣等破之殺歩卒五千人世
勣僅以身免丙寅洺州土豪翻城應黑闥黑闥於城東
南告天及祭竇建徳而後入後旬日引兵攻拔相州(相/息)
(亮翻乙考異曰實録黑闥䧟相州在來年/正月  酉盖奏到之日也今從革命記)執刺史房晃
右武衛將軍張士貴潰圍走黑闥南取黎衛二州半嵗
之間盡復建徳舊境又遣使北連突厥頡利可汗遣俟
斤宋邪那帥胡騎從之(使䟽吏翻下同厥九勿翻俟渠/之翻邪讀曰耶帥讀曰率騎竒)
(寄/翻)右武衛將軍秦武通洺州刺史陳君賔永寕令程名
振(永寧當/作永年)皆自河北遁歸長安　丁卯命秦王世民齊
王元吉討黑闥　昆彌遣使内附昆彌即漢之昆明也
(昆明蠻在㸑蠻西以西洱河/為境西洱河即葉榆河也)嶲州治中吉𢎞緯通南寜
(嶲州漢越嶲郡地後周置嚴州開皇六年改西寧州十/八年改嶲州南寜古南中味升麻諸縣之地武徳四年)
(置南寧州/嶲音髓)至其國説之遂來降(說輸芮翻/降户江翻)　己巳劉黑
闥䧟邢州趙州庚午䧟魏州殺揔管潘道毅辛未䧟莘
州(隋開皇十六年以魏州之莘縣置莘州大業初廢是/年復以魏州之莘臨黄武陽博州之武水置莘州)
(考異曰實録作華州新書作業州按地里志無業州必/莘州也十道志開皇十六年於莘縣置莘州舊志武徳)
(五年/置)　壬申徙宋王元嘉為徐王
　
　
　
　
　
　資治通鑑巻一百八十九
