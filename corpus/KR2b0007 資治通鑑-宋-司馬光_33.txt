
　資治通鑑卷三十二　　　宋　司馬光　撰
　　　　　　　　　　　　　　胡三省　音註
　漢紀二十四(起著雍涒灘盡昭/陽赤奮若凡六年)
　　孝成皇帝中
永始四年春正月上行幸甘泉郊泰畤大赦天下三月
行幸河東祠后土　夏大旱　四月癸未長樂臨華殿
未央宫東司馬門皆災(師古曰東面之司/馬門也樂音洛)六月甲午霸
陵園門闕災　秋七月辛未晦日有食之　冬十一月
庚申衞将軍王商病免　梁王立驕恣無度(立梁孝王/武八世孫)
(也/)至一日十一犯法相禹奏立對外家怨望有惡言(梁/相)
(名禹相/息亮翻)有司案驗因發其與姑園子姦事奏立禽獸行
請誅(漢法内亂為禽/獸行行下孟翻)太中大夫谷永上書曰臣聞禮天
子外屏不欲見外也(師古曰屏謂當門之牆以屏/蔽者也外屏於門外為之)是以
帝王之意不窺人閨門之私聴聞中冓之言(韓詩云中/冓中夜應)
(劭曰中冓材冓在堂之中也晋灼曰魯詩以為夜也師/古曰冓謂舎之交積材木也應説近之冓音工豆翻)
春秋為親者諱(春秋公羊傳閔元年齊仲孫來齊仲孫/者何公子慶父也公子慶父則曷為謂)
(之齊仲孫外之也曷為外之春/秋為親者諱為于偽翻下同)今梁王年少(少詩照/翻下同)頗
有狂病始以惡言按驗既無事實而發閨門之私非本
章所指王辭又不服猥强劾立傅致難明之事(劾户槩/翻師古)
(曰傅讀/曰附)獨以偏辭成辠斷獄(斷丁/亂翻)無益於治道(治直/吏翻)汙
衊宗室(汙烏故翻孟康曰衊音漫/師古曰衊音秣謂塗染也)以内亂之惡披布宣
揚於天下非所以為公族隠諱(為于偽翻/下為公同)増朝廷之榮
華昭聖徳之風化也臣愚以為王少而父同産長(姑者/父之)
(同産長/知兩翻)年齒不倫梁國之富足以厚聘美女招致妖麗
(妖巧也艷也好/也妖於驕翻)父同産亦有恥辱之心(師古曰言其姑/亦當自恥必不)
(與/姦)案事者乃驗問惡言(師古曰本所問者/怨望朝廷之言也)何故猥自發
舒(言何為而自/發内亂之事)以三者揆之殆非人情疑有所廹切過
誤失言文吏躡尋不得轉移(躡尋者謂躡其失言之/後而尋其内亂之跡也)萌
牙之時加恩勿治上也(如淳曰覆盖之則計/之上治直之翻下同)既已案驗
舉憲(舉憲者舉/以法也)宜及王辭不服詔廷尉選上徳通理之
吏更審考清問(上與尚同書吕刑皇帝清問下民/孔安國曰清問詳問也馬曰清訊)著不
然之效定失誤之法(著明也效驗也明其事之不然具/有證驗也失誤謂誤入人罪為失)
而反命於下吏(師古曰使者還反以/清白之状付有司也)以廣公族附疏之
徳(附疏者使疏/屬親附也)為宗室刷汙亂之恥(師古曰刷謂拭刷/除之也音所劣翻)
甚得治親之誼天子由是寝而不治　是嵗司𨽻校尉
蜀郡何武為京兆尹(姓譜何出自周成王母弟唐叔虞/後封於韓韓滅子孫分散江淮問)
(音以韓為何字隨/音變遂為何氏)武為吏守法盡公進善退惡所居無
赫赫名去後常見思
元延元年春正月己亥朔日有食之　壬戌王商復為
大司馬衛将軍(商去年以病/免今復位)　三月上行幸雍祠五畤
(雍於用翻/畤音止)　夏四月丁酉無雲而雷(劉向曰雷當託於/雲猶君之託于臣)
(隂陽之合也人君不恤天下萬/民有怨畔之心故無雲而雷)有流星従日下東南行
四面燿燿如雨自晡及昏而止　赦天下　秋七月有
星孛于東井(孛蒲/内翻)上以災變博謀羣臣北地太守谷永
對曰王者躬行道徳承順天地則五徵時序(五徵即洪/範之八庶)
(徵曰雨曰暘曰/寒曰燠曰風也)百姓夀考符瑞並降失道妄行逆天暴
物則咎徵著郵(洪範之常雨常暘常寒常燠常風為咎/徵著明也天見咎徴以明著人君之過)
(也師古曰郵與/尤同尤過也)妖孽並見(洪範五行傳説曰凡草木之/類謂之妖妖猶夭胎言尚㣲)
(也蟲豸之類謂之孽孽/則芽孽矣見賢遍翻)饑饉薦臻終不改寤惡洽變備
不復譴告更命有徳(如魯哀禍大天不降譴是/也復扶又翻更工衡翻)此天地
之常經百王之所同也加以功徳有厚薄期質有修短
時世有中季(師古曰中/讀曰仲)天道有盛衰陛下承八世之功
業(八世髙恵文/景武昭宣元)當陽數之標季(孟康曰陽九之末紀也/師古曰標音必遥翻)
渉三七之節紀(孟康曰至平帝乃三七二百一/十嵗之厄今已渉向其節紀)遭無妄
之卦運(應劭曰天必先雲而後雷雷而後雨而今無雲/而雷無妄者無所望也萬物無所望于天災異)
(之最大者也師古曰取易之無妄卦為義項安世曰古/妄與望通秦漢言无妄皆無望也朱英之説黄歇與揚)
(子法言皆然故太𤣥以去凖无妄謂其/無所復望也在易則自為誠妄之妄)直百六之災阸
(易九戹曰初入元百六陽九孟康曰易傳也所謂陽九/之戹百六之㑹也初入元百六嵗有戹者則前元之餘)
(氣也師古曰直當也孔穎達曰凡水旱之嵗歴運有常/按律歴志云十九嵗為一章四章為一部二十部為一)
(統三綂為一元則一元有四千五百六十嵗初入元一/嵗有陽九為旱九年次三百七十四嵗隂九謂水九年)
(以一百六嵗并三百七十四嵗為四百八十嵗注云六/乗八之數次四百八十嵗有陽九謂旱九年次七百二)
(十嵗隂七謂水七年次七百二十嵗陽七謂旱七年又/注云七百二十者九乗八之數次六百嵗隂五謂水)
(五年次六百嵗陽五謂旱五年注云六百嵗者以八乗/八八八六十四又以七乗八七八五十六相并為一千)
(二百嵗于易七八不變氣不通故合而數之各得六百嵗/次四百八十嵗隂三次四百八十嵗陽三除入元至陽)
(三除去災嵗摠有四千五百六十年其災嵗兩個陽九/年一個隂九年一個隂陽各七年一個隂陽各五年一)
(個隂陽各三年摠有五十七年并前四千五百六十年/通為四千六百一十七嵗此一元之氣終矣此是隂陽)
(水旱之大數也所以正用七八九六相乗者以水數六/火數七木數八金數九此交互相乗也以七八九六隂)
(陽之數自然故有九年/七年五年三年之災)三難異科雜焉同㑹(師古曰雜/謂相參也)
(一曰雜音先合翻雜/焉總萃難乃旦翻)建始元年以來二十載間(載子/亥翻)羣
災大異交錯鋒起多於春秋所書内則為深宫後庭将
有驕臣悍妾醉酒狂悖卒起之敗(驕臣指淳于長等悍/妾指趙昭儀姊弟也)
(悍下罕翻又侯旰翻師古曰卒/讀曰猝悖蒲内翻又蒲沒翻)北宫苑囿街巷之中臣
妾之家幽閒之處(苑園也孔穎達曰有蕃曰園有牆曰/囿園囿大同蕃牆異耳囿者域飬禽)
(獸之處園者種菜殖果之處毛晃曰苑亦以/飬禽獸直曰街曲曰巷師古曰閒讀曰閑)徵舒崔杼
之亂(陳靈公滛于夏姬數如其家夏姬之子徵舒病之/自廐射而殺之齊荘公通於崔杼之妻姜氏數如)
(崔氏杼伏甲殺之事並見左傳此/指帝㣲行将有徵舒崔杼之禍也)外則為諸夏下土将
有樊並蘇令陳勝項梁奮臂之禍(樊並蘇令事見上卷/永始三年陳勝項梁)
(事見七卷秦二世元/年夏户雅翻下同)安危之分界宗廟之至憂(師古曰/分音扶)
(問/翻)臣永所以破膽寒心豫言之累年下有其萌然後變
見於上(見賢/遍翻)可不致慎禍起細㣲姦生所易(易輕也忽/也言姦生)
(于所輕忽也/易以豉翻)願陛下正君臣之義無復與羣小媟黷宴
飲(師古曰媟狎也音私列翻/黷汚也復扶又翻下同)勤三綱之嚴(師古曰三綱/君臣父子夫)
(婦也余按君為臣綱父為/子綱夫為婦綱所謂嚴也)修後宫之政抑逺驕妬之寵
崇近婉順之行(逺於願翻近其/靳翻行下孟翻)朝覲法駕而後出(朝直/遥翻)
陳兵清道而後行無復輕身獨出飲食臣妾之家三者
既除内亂之路塞矣(三者謂㣲行崇飲/好色也塞悉則翻)諸夏舉兵萌在
民饑饉而吏不恤興於百姓困而賦歛重發於下怨離
而上不知(永書曰諸夏舉兵以大角為期盖言已/有其萌而将至於興發也歛力贍翻)傳曰
饑而不損兹謂泰厥咎亡(師古曰洪範傳之辭余按五/行志盖京房易傳之辭也)
比年郡國傷於水災禾麥不收(禾粟苖也又稼之/摠名比毗至翻)宜損
常税之時(謂此時宜/減税也)而有司奏請加賦甚繆經義逆於
民心市怨趨禍之道也(趨讀曰趣/與促同)臣願陛下勿許加賦
之奏益减奢泰之費流恩廣施(施式/豉翻)振贍困乏勅勸耕
桑以慰綏元元之心諸夏之亂庶幾可息(贍而艷翻幾/居希翻又巨)
(衣/翻)中壘校尉劉向(武帝置中壘校尉掌北軍壘門之/内又外掌西域八校尉之首也)上
書曰臣聞帝舜戒伯禹毋若丹朱傲(師古曰事見虞書/后稷篇丹朱堯子)
(也敖讀曰傲仲馮曰此禹戒舜之/語非舜戒禹之辭也上時掌翻)周公戒成王毋若殷
王紂(商書無逸篇周公戒成王曰毋/若殷王紂之迷亂酗于酒徳哉)聖帝明王常以敗
亂自戒不諱廢興故臣敢極陳其愚唯陛下留神察焉
謹案春秋二百四十二年日食三十六(師古曰従隠公/元年至哀公十)
(四年獲麟凡二百四十二年日食三十六謂隠三年二/月己巳桓三年七月壬辰朔十七年十月朔荘十八年)
(三月二十五年六月辛未朔二十六年十二月癸亥朔/三十九九月庚午朔僖五年九月戊申朔十二年三月)
(庚午十五年五月文元年二月己亥朔十五年六月辛/丑朔宣八年七月甲子十年四月丙辰十七年六月癸)
(邜成十六年六月丙寅朔十七年十二月丁巳朔襄十/四年二月乙未朔十五年秋八月丁巳二十年冬十月)
(丙辰朔二十一年九月庚戌朔冬十月庚辰朔二十三/年二月癸酉朔二十四年秋七月甲子朔八月癸巳朔)
(二十七年冬十二月乙亥朔昭七年夏四月甲辰朔十/五年六月丁巳朔十七年六月甲戌朔二十一年秋七)
(月壬午朔二十二年十二月癸酉朔二十四年夏五月/乙未朔三十一年十二月辛亥朔定五年正月辛亥朔)
(十二年卜一月丙寅朔/十五年八月庚辰朔也)今連三年比食(比毗/至翻)自建始以
來二十嵗間而八食率二嵗六月而一發古今罕有(建/始)
(三年十二月戊申朔河平元年四月癸亥晦三年八月/乙邜晦四年三月癸丑朔陽朔元年二月丁未晦永始)
(二年二月乙酉晦三年正月己邜晦四年七月辛/未晦凡八食而是年春正月己亥又不預此數)異有
小大希稠占有舒疾緩急觀秦漢之易世覽恵昭之無
後察昌邑之不終視孝宣之紹起皆有變異著於漢紀
天之去就豈不昭昭然哉(按向書曰秦始皇之末至二/世時日月薄食山林淪亡星)
(辰出於四孟太白經天而行無雲而雷枉矢夜光熒惑/襲月㜸火燒宫野禽戲庭都門内崩長人見臨洮石隕)
(於東郡星孛大角大角以亡及項籍之敗亦孛大角漢/之入秦五星聚於東井得天下之象也孝恵時有雨血)
(日食於衝滅光星見之異孝昭時有太山卧石自立上/林僵桞復起大星如月西行衆星隨之此為特異孝宣)
(興起之表天狗夹漢而西乆隂不/雨者二十餘日昌邑不終之異也)臣幸得託末屬誠見
陛下寛明之徳冀銷大異而興髙宗成王之聲(向書曰/髙宗成)
(王亦有雊雉拔木之變能思其故故髙宗有百年/之福成王有復風之報向之所以望帝者如此)以崇
劉氏(崇増髙也謂増髙劉/氏之業愈巍巍也)故懇懇數奸死亡之誅(師古/曰懇)
(懇欲誠之意也奸犯/也數所角翻奸音千)天文難以相曉臣雖圗上猶須口
説然後可知願賜清燕之閒指圗陳状上輒入之(師古/曰謂)
(召入也上時掌翻閒讀曰/閑又如字上輙之上如字)然終不能用也(傳考異曰向/  云星孛東)
(井岷山崩向懐不能已上此奏按岷山崩在三年此奏/云自建始以來二十嵗間而食八率二嵗六月而一發)
(則上此奏當在今年也胡旦亦載之三年若余按劉向/傳若以星孛東井為據則上奏當在今年  以岷山崩)
(為據則上奏當在三年若以二十嵗間日八食為據則/上奏當在去年然向言日食之變率二嵗六月而一發)
(以班書考之自建始三年十二月至河平元年四月則/一年五月而食至四年三月癸丑朔則纔一年而食又)
(至陽朔元年二月丁未晦則又期年而食永始元年九/月丁巳晦志書食而紀不書至二年二月乙酉晦則凡)
(九期而志所書永始元年九月丁巳晦不計也又至永/始三年正月己卯晦則未及一期而食又至四年七月)
(辛未晦則一年六月而食向所謂率二嵗六月而一發/亦通二十嵗而約言之耳自建始三年至今年以紀考)
(之則九食以志考之則十食/此其差異又未有所折衷也)　紅陽侯立舉陳咸方正
對䇿拜為光禄大夫給事中丞相方進復奏咸前為九
卿坐為貪邪免(咸免見上卷永始/二年復扶又翻)不當䝉方正舉備内
朝臣(孟康曰内朝中朝也大司馬前後左右将軍侍中/常侍散騎諸吏給事中為中朝官丞相以下至六)
(百石為外/朝官也)并劾紅陽侯立選舉故不以實(漢制列侯選/舉不以實削)
(封户劾户/槩翻下同)有詔免咸勿劾立　十二月乙未王商為大
将軍辛亥商薨其弟紅陽侯立次當輔政先是立使客
因南郡太守李尚占墾草田數百頃(先悉薦翻據孫寳/傳占墾草田頗有)
(民所假少府陂澤略皆開發師古曰隠度而取之也草/田荒田也舊為陂澤本屬少府其後以假百姓百姓皆)
(已田之而立摠謂為草田占云/新自墾占音之贍翻百畆為頃)上書以入縣官(師古曰/立上書)
(云新墾得此田/請以入官也)貴取其直一億萬以上(師古曰直價直/也貴者増於時)
(價/)丞相司直孫寳發之上由是廢立而用其弟光禄勲
曲陽侯根庚申以根為大司馬驃騎将軍(紀考異曰荀/  云十一月)
(成紀云十二月按是嵗十一月甲子朔無乙未辛亥庚/申荀悦誤  今按考異又有揚雄待詔一條注云雄傳)
(云車騎将軍王音竒其文雅薦雄待詔按雄自序云上/方郊祠甘泉泰畤召雄待詔承明之庭奏甘泉賦其十)
(二月奏羽獵賦事在今年時王音卒已乆盖王根也胡/旦遂誤以為曲陽侯云  余按曲陽侯即王根也王音)
(則封安/陽侯)　特進安昌侯張禹請平陵肥牛亭地(師古曰/肥牛亭)
(名禹欲得置亭/之處為冢塋)曲陽侯根争以為此地當平陵寝廟衣
冠所出游道宜更賜禹它地(請别以地賜/之更工衡翻)上不従卒以
賜禹(卒子/恤翻)根由是害禹寵數毁惡之(數所角翻下同師/古曰惡謂言其過)
(惡依顔注惡當讀如字/後凡毁惡之惡皆同音)天子愈益敬厚禹每病輙以起
居聞(師古曰謂其飲/食寝卧之増損)車駕自臨問之上親拜禹牀下禹
頓首謝恩禹小子未有官禹數視其小子上即禹牀下
拜為黄門郎給事中(即就/也)禹雖家居以特進為天子師
國家每有大政必與定議(師古曰與讀曰豫余謂與讀/如字言天子與禹定其可否)
(也/)時吏民多上書言災異之應譏切王氏専政所致(上/時)
(掌/翻)上意頗然之未有以明見(未能灼見人/言之當否也)乃車駕至禹
弟(弟與第同/舎也宅也)辟左右(師古曰辟/讀曰闢)親問禹以天變因用吏
民所言王氏事示禹禹自見年老子孫弱又與曲陽侯
不平恐為所怨則謂上曰春秋日食地震或為諸侯相
殺夷狄侵中國(為于/偽翻)災變之意深逺難見故聖人罕言
命不語怪神(師古曰罕稀也論語云子罕言利/與命與仁又曰子不語怪力亂神)性與天
道自子貢之屬不得聞(師古曰論語稱子貢曰夫子之/言性與天道不可得而聞也謂)
(孔子未嘗言/性命及天道)何况淺見鄙儒之所言陛下宜修政事以
善應之與下同其福喜(漢書張禹/傳喜作善)此經義意也新學小
生亂道誤人宜無信用以經術斷之(斷丁/亂翻)上雅信愛禹
由此不疑王氏(元帝師蕭望之成帝師張禹皆敬重之/矣元帝不能聴望之言疎許史而去恭)
(顯成帝則聴禹言而不疑王氏望之以此殺身禹以此/茍富貴漢祚中衰實由此也又成帝之時吏民猶譏切)
(王氏平帝之末吏民以王莽不受新野田上書者至四/十八萬七千五百七十二人何元帝之時吏民猶忠於)
(漢平帝之時吏民則附王氏也政自之出乆/矣人心能無従之乎有國家者尚監兹哉)後曲陽侯
根及諸王子弟聞知禹言皆喜説遂親就禹(張氏安矣/劉氏危矣)
(説讀/曰悦)故槐里令朱雲(元帝時雲為槐里令坐/論石顯廢錮故稱故)上書求見
(見賢/遍翻)公卿在前雲曰今朝廷大臣上不能匡主下無以
益民皆尸位素餐(師古曰尸主也素空也尸位者不舉/其事但主其位而已素餐者徳不稱)
(官空/食禄)當孔子所謂鄙夫不可與事君茍患失之亡所不
至者也(師古曰論語所載孔子之言也茍患失其寵禄/則言行僻邪無所不至也謹案孔子曰鄙夫可)
(與事君也與哉其未得之也患得之既得之/患失之茍患失之無所不至矣亡與無同)臣願賜尚
方斬馬劒(師古曰尚方少府之屬官也作供御/器物故有斬馬劒劒利可以斬馬)斷佞臣
一人頭以厲其餘(斷丁/管翻)上問誰也對曰安昌侯張禹上
大怒曰小臣居下訕上(盖引用論語惡居下流而訕上/之言師古曰訕謗也音所諌翻)
(又音/刪)廷辱師傅罪死不赦御史将雲下雲攀殿檻檻折
(師古曰檻軒前/欄也折而故翻)雲呼曰臣得下従龍逢比干遊於地下
足矣(師古曰呼呌也音火故翻□龍逢桀臣王子/比干紂臣皆以諫而死故云然逢音皮江翻)未知
聖朝何如耳(師古曰言殺直臣其聲惡余謂雲盖言亦/将如夏殷之亡也朝直遥翻下入朝同毎)
(朝/同)御史遂将雲去(将如字挟/也攜也)於是左将軍辛慶忌免冠
解印綬叩頭殿下曰此臣素著狂直於世(師古曰著表/也言此名乆)
(已章/表)使其言是不可誅其言非固當容之臣敢以死争
慶忌叩頭流血上意解然後得已(言殺雲之/事得止也)及後當治
檻(治直/之翻)上曰勿易因而輯之以旌直臣(師古曰輯與集/同謂補合之也)
(旌表/也)　匈奴搜諧單于将入朝未入塞病死弟且莫車
立為車牙若鞮單于以囊知牙斯為左賢王(單音蟬且/子余翻車)
(尺遮翻鞮/丁奚翻)　北地都尉張放到官數月復徵入侍中(復/扶)
(又翻/下同)太后與上書曰前所道尚未效(張晏曰謂太后言/班侍中大将軍所)
(舉宜寵異之詳/上卷永始二年)見富平侯反復來其能黙虖(如淳曰富/平侯張放)
(又來太后安能/黙然不以為言)上謝曰請今奉詔上於是出放為天水
屬國都尉(地理志天水屬國/都尉治勇土縣)張少府許商光禄勲師丹
為光禄大夫(姓譜師古者掌樂/之官因以為氏)班伯為水衡都尉並侍
中皆秩中二千石每朝東宫常従(従才/用翻)及大政俱使諭
指於公卿(使傳上指以/諭公卿也)上亦稍厭游宴復修經書之業
(上為太子時好經書及即位幸酒/樂宴樂今出放等復修經書業)太后甚悦　是嵗左
将軍辛慶忌卒慶忌為國虎臣(爪牙扞禦之/臣曰虎臣)遭世承平
匈奴西域親附敬其威信
二年春正月上行幸甘泉郊泰畤三月行幸河東祠后
土既祭行遊龍門(師古曰龍門山在/今蒲州龍門縣北)登歴觀(晋灼曰歴/觀在河東)
(蒲反縣師古曰歴山/上有觀觀音古玩翻)陟西岳而歸(陟登也師古曰/西岳華山也)　夏
四月立廣陵孝王子守為王(廣陵孝王霸厲王胥之子/也元帝初元二年紹封傳)
(子意孫護人薨無後今立守以紹封/  考異曰荀紀守作憲今従漢書)　初烏孫小昆彌
安日為降民所殺諸翖侯大亂(降户江翻/翖許及翻)詔徵故金城
太守段㑹宗為左曹中郎将光禄大夫使安輯烏孫(陽/朔)
(中㑹宗復為西域都護終更而還以擅發戊巳校尉兵/迎康居降者不遂劾乏興詔以贖論拜金城太守以病)
(免故曰故金城/太守守式又翻)立安日弟末振将為小昆彌(服䖍曰末/振将人姓)
(名師古曰其名也昆彌之弟不可别舉姓也兄考異曰/烏孫傳以末振将為安日弟段㑹宗傳以為  兄字誤)
(耳/)定其國而還(還従宣翻/又如字)時大昆彌雌栗靡勇健末振
将恐為所并使貴人烏日領詐降刺殺雌栗靡(刺七/亦翻)漢
欲以兵討之而未能遣中郎将段㑹宗立公主孫伊秩
靡為大昆彌(公主謂楚主解憂也公主/之孫于雌栗靡為季父)乆之大昆彌翖
侯難栖殺末振将安日子安犂靡代為小昆彌漢恨不
自誅末振将復遣段㑹宗發戊巳校尉諸國兵(復扶又/翻校户)
(教/翻)即誅末振将太子番丘(即就也師古/曰番音盤)㑹宗恐大兵入
烏孫驚番丘亡逃不可得即留所發兵墊婁地(服䖍曰/墊音墊)
(阸之墊鄭氏曰婁音羸師/古曰墊音丁念翻婁音樓)選精兵三十弩(李竒口三十/人人持一弩)
徑至昆彌所在召番丘責以末振将之罪即手劒擊殺
番丘(手執劒曰手劒記檀弓曰/子手弓子射諸手守又翻)官屬以下驚恐馳歸小
昆彌安犁靡勒兵數千騎圍㑹宗㑹宗為言來誅之意
(為言奉天子命來誅/番丘之意為于偽翻)今圍守殺我如取漢牛一毛耳(司/馬)
(遷答任安書假令僕伏法受誅若九牛/亡一毛與螻蟻何異自諭其身甚㣲也)宛王郅支頭縣
槀街(宛王事見二十一卷武帝太初三年郅支/事見二十九卷元帝建昭三年宛於元翻)烏孫所
知也昆彌以下服曰末振将負漢誅其子可也獨不可
告我令飲食之邪(師古曰飲於禁翻/食讀曰飤下同)㑹宗曰豫告昆彌
逃匿之為大罪(謂豫以誅番丘之事告昆彌昆彌以叔/姪之情必使番丘逃匿漢欲誅之而昆)
(彌匿之則於漢/為有大罪也)即飲食以付我傷骨肉恩(若飲食之而/使之就死則)
(於骨肉/為傷恩)故不先告昆彌以下號泣罷去(號户/刀翻)㑹宗還奏
事天子賜㑹宗爵闗内侯黄金百斤㑹宗以難栖殺末
振将奏以為堅守都尉(烏孫有大将都尉各一人以難/栖能為雌栗靡復讐堅守臣節)
(異於諸翖侯故以/堅守二字寵之)責大禄大監以雌栗靡見殺状奪金
印紫綬更與銅墨云(宣帝甘露三年大禄/大監賜金印紫綬)末振将弟卑
爰疐(師古曰疐/音竹二翻)本共謀殺大昆彌将衆八萬北附康居
謀欲借兵兼并昆彌(卑爰疐自此彊其後都護/孫建襲殺之将即亮翻)漢復遣
㑹宗與都護孫建并力以備之(復扶又/翻下同)自烏孫分立兩
昆彌漢用憂勞且無寧嵗(分立兩昆彌見二十/七卷宣帝甘露元年)時康居
復遣子侍漢(元帝時康居遣子入侍陳湯上/言其非王子今復遣子入侍)貢獻(既遣/子入)
(侍而又/奉貢也)都護郭舜上言(此時郭舜為都護平帝元始/閒孫建始為都䕶上時掌翻)本
匈奴盛時非以兼有烏孫康居故也及其稱臣妾非以
失二國也(言匈奴之强弱不/繫二國之叛服)漢雖皆受其質子然三國
内相輸遺交通如故(三國謂匈奴烏孫康/居質音致遺于季翻)亦相侯司(司/讀)
(曰/伺)見便則發合不能相親信離不能相臣役以今言之
結配烏孫竟未有益反為中國生事(謂自武帝以來以/宗室女下嫁烏孫)
(也為于/偽翻)然烏孫既結在前今與匈奴俱稱臣義不可距
而康居驕黠訖不肯拜使者(師古曰訖竟/也黠户八翻)都䕶吏至其
國坐之烏孫諸使下王及貴人先飲食已乃飲啗都尉
吏(師古曰飲音于禁/翻啗音徒濫翻)故為無所省以夸旁國(師古曰言/故不省視)
(漢使也余謂夸者自矜耀其能/傲漢也旁國隣國也省悉并翻)以此度之何故遣子入
侍其欲賈市為好辭之詐也(謂特欲行賈以市易其為/好辭者詐也度徒洛翻賈)
(音/古)匈奴百蠻大國(師古曰於百蠻/中最大國也)今事漢甚備聞康居
不拜且使單于有悔自卑之意(師古曰言單于見康居/不事漢以為髙自以事)
(漢為太卑/而悔之也)宜歸其侍子絶不復使(師古曰不通使於/其國也使疏吏翻)以
章漢家不通無禮之國(章顯/著也)漢為其新通(為于/偽翻)重致逺
人(師古曰以此/聲名為重也)終羈縻不絶
三年春正月丙寅蜀郡岷山崩(地理志岷山在蜀郡湔/氏道西徼外禹貢所謂)
(岷山導江即此山也水經注曰岷山即瀆山水曰瀆水/亦曰汶阜山在氐道徼外江水所導也大江泉源發羊)
(膊嶺下縁崖散漫小大百數殆未濫觴東南下百餘里/至白馬嶺西歴天彭闗亦謂之天谷天彭山兩山相對)
(其髙若闕謂之天彭門江水自此以上至㣲弱所謂其/源濫觴者也漢延元中岷山崩壅江水三日不流即其)
(處岷音/武申翻)壅江三日江水竭劉向大惡之(惡音烏路翻/惡其徵異也)曰
昔周岐山崩三川竭而幽王亡(周幽王二年三川竭岐/山崩師古曰三川涇渭)
(洛也洛即漆沮也余按幽王/時有是異後卒為犬戎所殺)岐山者周所興也(周自太/王避狄)
(去豳而邑于岐山之下/周之王業遂興于此)漢家本起於蜀漢(髙帝始王漢/中起兵還定)
(三秦誅項羽/遂有天下)今所起之地山崩川竭星孛又及攝提大
角従參至辰(天文志房南衆星曰騎官左角理右角将/大角者天王帝坐庭其兩旁各有三星鼎)
(足句之曰攝提攝提者直斗扚所指以建時節故曰攝提/格晋天文志參十星千辰在申至辰者至大火也自氐)
(五度至尾九度為大火于辰在卯如淳曰孛星尾長及/攝提大角始發于參至辰也孛蒲内翻參疏簪翻)
殆必亡矣　二月丙午封淳于長為定陵侯(恩澤侯表/定陵侯國)
(於汝/南)　三月上行幸雍祠五畤　上将大誇胡人以多
禽獸秋命右扶風發民入南山西自褒斜(師古曰褒斜/南山二谷名)
(余按自秦川逕南山通漢中南谷曰/褒北谷曰斜徑五百里斜余遮翻)東至𢎞農(長安南/山連延)
(東至𢎞農今商虢/二州之山皆是也)南敺漢中(敺與/驅同)張羅罔罝罘(罔與網/同古字)
(通用罝音咨邪翻兎罟也/罘音房尤翻翻車大網也)捕熊羆禽獸(熊似豕而大黒/色羆似熊黄白)
(色被髪人立/而絶有力)載以檻車輸之長楊射熊館(師古曰長楊/宫中有射熊)
(館/)以罔為周阹(李竒曰阹遮禽獸圍/陳也師古曰阹音袪)縦禽獸其中令胡
人手搏之自取其獲上親臨觀焉(二考異曰成紀元延/  年冬行幸長楊宫)
(従胡客大校獵宿萯陽宫賜従官胡旦用之按揚雄傳/祀甘泉河東之嵗十二月羽獵雄上校獵賦明年従至)
(射熊館還上長楊賦然則従胡客校獵當/在今年紀因去年冬有羽獵事致此誤耳)
四年春正月上行幸甘泉郊泰畤　中山王興定陶王
欣皆來朝(興帝少弟欣帝弟定陶/共王康之子朝直遥翻)中山王獨従傅定陶
王盡従傅相中尉(師古曰三官皆従/王入朝相息亮翻)上怪之以問定陶
王對曰令諸侯王朝得従其國二千石傅相中尉皆國
二千石故盡従之上令誦詩通習能説(師古曰説/其義也)佗日
問中山王獨従傅在何法令不能對令誦尚書又廢(師/古)
(曰中忘之也法令力/政翻令誦力呈翻)及賜食於前後飽起下韈係解(師/古)
(曰食而獨在後飽及起又韈係解也韈音武伐翻余謂/賜食於君前禮主於敬食而獨後又致飽而止皆非敬)
(也及起而降階韈係解而不知是皆不能執禮夫禮所/以固人肌膚之㑹筋骸之束也韈足衣也係所以結韈)
帝由此以為不能而賢定陶王數稱其材(數所/角翻)是時諸
侯王唯二人於帝為至親定陶王祖母傅太后隨王來
朝(傅太后元帝傅昭儀定陶共王/母也隨共王就國為定陶太后)私賂遺趙皇后昭儀
及票騎将軍王根(遺于季翻/票匹妙翻)后昭儀根見上無子亦欲
豫自結為長乆計皆更稱定陶王(迭互稱其材美也/師古曰更工衡翻)勸
帝以為嗣帝亦自美其材為加元服而遣之(師古曰為/之冠也為)
(于偽/翻)時年十七矣　三月上行幸河東祠后土　隕石
于闗東二(據漢書闗東當作都闗/師古曰都闗山陽之縣)　王根薦谷永徵入
為大司農(自北地太/守徵入)永前後所上四十餘事(上時/掌翻)略相
反覆専攻上身與後宫而已黨於王氏上亦知之不甚
親信也為大司農嵗餘病滿三月上不賜告即時免(故/事)
(公卿病輒賜告上以其/黨於王氏故即時免)數月卒(史終/言之)
綏和元年春正月大赦天下　上召丞相翟方進御史
大夫孔光右将軍亷褒後将軍朱博入禁中(票騎将軍/王根先勸)
(帝立定陶王為嗣漢書孔光傳先書根勸立定陶王事/下即書召方進光褒博入禁中通鑑因之亦不言根今)
(但以下文觀之根/亦召入禁中也)議中山定陶王誰宜為嗣者方進根
褒博皆以為定陶王帝弟之子禮曰昆弟之子猶子也
為其後者為之子也(昆弟之子視猶子也以弟之子為/兄後則為兄之子矣公羊春秋成)
(十五年仲嬰齊卒此公孫嬰齊也曷為謂之仲嬰齊為/兄後也為兄後則曷為謂之仲嬰齊為人後者為之子)
(也為其子則其稱仲何/孫以王父字為氏也)定陶王宜為嗣光獨以為禮立
嗣以親(謂兄弟同父之親子/其親親於兄弟之子)以尚書盤庚殷之及王為
比兄終弟及(兄終弟及殷法也殷自外丙仲壬至於盤/庚率多兄弟代立而尚書無文光所引盖)
(今文尚書也師古曰比音/必寐翻余謂當如字讀)中山王先帝之子帝親弟宜
為嗣上以中山王不材又禮兄弟不得相入廟(父為昭/子為穆)
(則兄弟不得/相入廟也)不従光議二月癸丑詔立定陶王欣為皇
太子封中山王舅諫議大夫馮參為宜鄉侯益中山國
三萬户以慰其意(師古曰以不得繼統/為帝之後恐其怨恨)使執金吾任宏
守大鴻臚持節徵定陶王(大鴻臚掌諸侯故任宏守大/鴻臚之官以徵定陶王守者)
(權守也任音/壬臚陵如翻)定陶王謝曰臣材質不足以假充太子之
宫(師古曰謙不言為太子故云假充若元非正余/謂王謝意盖以将有皇嗣今為太子特假充耳)臣願
且得留國邸旦夕奉問起居(謂昏定晨省記曰文王之/為世子也朝於王季日三)
(雞初鳴而衣服至于寝門外問内竪之御者曰今日安/否如何内竪曰安文王乃喜及日中又至亦如之及暮)
(再至亦如之其有不安節則内竪以告文王文王色憂/行不能正履此旦夕問起居之禮也國邸謂定陶國邸)
(也/)俟有聖嗣歸國守藩書奏天子報聞(報聞報已覽其/書而不従其請)
(也/)戊午孔光以議不合意左遷廷尉何武為御史大夫
(光左遷廷尉而何武/自廷尉為御史大夫)　初詔求殷後分散為十餘姓(殷/子)
(姓也其後為宋為孔為華/為戴為桓為向為樂等姓)推求其嫡不能得匡衡梅福
皆以為宜封孔子世為湯後(匡衡議以為王者存三王/後所以尊其先王而通三)
(綂也其犯誅絶之罪者絶而更封他親為始封君上承/其王者之始祖春秋之義諸侯不能守其社稷者絶今)
(宋國已不守其綂而失國矣則宜更立殷後為始封君/而上承湯統非當繼宋之絶侯也宜明得殷後而已今)
(之故宋推求其嫡乆逺不可得雖得其嫡嫡之先已絶為/不當得立禮孔子曰丘殷人也先師所傳宜以孔子世)
(湯後此元帝時議也/是時梅福復言之)上従之封孔結為殷紹嘉侯(恩澤/侯表)
(殷紹嘉侯/國于沛)三月與周承休侯皆進爵為公地各百里
上行幸雍祠五畤　初何武之為廷尉也(公卿表元延/三年何武自)
(沛郡太守為廷尉是年/三月戊午為御史大夫)建言末俗之敝政事煩多宰相
之材不能及古而丞相獨兼三公之事所以乆廢而不
治也(廢謂廢/事也)宜建三公官上従之夏四月賜曲陽侯根
大司馬印綬置官屬罷票騎将軍官(武帝初置大司馬/以冠将軍之號宣)
(帝地節三年置大司馬不冠将軍亦無印綬官屬今賜/大司馬金印紫綬置官屬而大司馬為專官故根不復)
(領票騎/将軍)以御史大夫何武為大司空封汜鄉侯(武封汜/鄉侯在)
(琅邪不其縣後改食南陽博/望鄉師古曰汜音凡其音基)皆増奉如丞相(如淳曰律/大司馬大)
(将軍與丞相奉月錢六萬御史/大夫奉月四萬也奉讀曰俸)以備三公焉　秋八月
庚戌中山孝王興薨　匈奴車牙單于死弟囊知牙斯
立為烏珠留若鞮單于烏珠留單于立以弟樂為左賢
王輿為右賢王(樂呼韓邪單于大閼氏/之子輿弟五閼氏之子)漢遣中郎将夏
侯藩副校尉韓容使匈奴或説王根曰(説輸/芮翻)匈奴有斗
入漢地直張掖郡(師古曰斗絶也地之斗/曲入漢界者也直當也)生竒材箭竿
鷲羽(師古曰鷲大鵰也黄頭赤目其羽可為箭竿音工/旱翻鷲音就余按鷲羽可為箭翎也山海經曰景)
(山多鷲黑色多力/所謂皂鵰是也)如得之於邉甚饒國家有廣地之實
将軍顯功垂於無窮根為上言其利(言得此地為中國/利也為于偽翻下)
(同/)上直欲従單于求之(師古曰直猶正也/余謂直徑直也)為有不得傷
命損威(師古曰詔命不行為傷命余謂天子/之命不行於夷狄為損中國之威)根即但以
上指曉藩令従藩所説而求之(師古曰自以藩意説單/于而求之説輸芮翻下)
(同/)藩至匈奴以語次説單于曰(語次交語/之次也)竊見匈奴斗
入漢地直張掖郡漢三都尉居塞上士卒數百人寒苦
候望乆勞(張掖兩都尉一治日勒澤索谷一治居延又/有農都尉治畨和是為三都尉師古曰澤音)
(鐸索音先各翻/如淳曰畨音盤)單于宜上書獻此地直斷割之(謂従直/割地以)
(其斗入者與漢也斷下/管翻上時掌翻下同)省兩都尉士卒數百人以復天
子厚恩(師古曰復/亦報也)其報必大(師古曰漢得此/地必厚報單于)單于曰此
天子詔語邪(邪音耶疑/未定之辭)将従使者所求也藩曰詔指也
然藩亦為單于畫善計耳(為于/偽翻)單于曰此温偶駼王所
居地也(師古曰偶音五口翻駼音塗下同余按後漢書/匈奴有温禺犢王班固燕然銘曰斬温禺以釁)
(鼓血尸遂以染鍔意温偶即温禺也/後人妄加禺旁従人耳當讀曰禺)未曉其形状所生
請遣使問之(形状謂地形之夷險可割與不可割之状/也師古曰所生謂山之所生草木鳥獸為)
(用/者)藩容歸漢後復使匈奴(復扶/又翻)至則求地單于曰父兄
傳五世(呼韓邪傳其長子復株絫復株絫傳其弟搜諧/搜諧又傳其弟車牙車牙傳之囊知牙斯是為)
(五/世)漢不求此地至知獨求何也(單于名囊知牙斯王莽/専政諷其慕中國不二)
(名始名知史従簡便/因以單名書于此)已問温偶駼王匈奴西邉諸侯作
穹廬及車皆仰此山材木(師古曰謂諸小王為諸侯效/中國之言耳仰音牛向翻)
且先父地不敢失也(先父謂/呼韓邪)藩還遷太原太守單于遣
使上書以藩求地状聞(守式又翻/使疏吏翻)詔報單于藩擅稱詔
従單于求地法當死更大赦二(余按是年後至明年哀/帝即位大赦又明年改)
(元赦詔云更大赦二以此知夏侯藩再使匈/奴必在建平初師古曰更經也音工衡翻)今徙藩為
濟南太守不令當匈奴(濟子/禮翻)　冬十月甲寅王根病免
　上以太子既奉大宗後不得顧私親(按禮祖父以上/正嫡相傳為大)
(宗别子為祖繼别為宗繼禰者為小宗定陶王以帝/弟之子入奉大宗後義不得復顧定陶共王親也)十
一月立楚孝王孫景為定陶王(楚孝王囂/宣帝之子)太子議欲謝
少傳閻崇以為人後之禮不得顧私親不當謝(少詩照/翻下少)
(府/同)太傅趙𤣥以為當謝太子従之詔問所以謝状尚書
劾奏𤣥左遷少府(劾户/槩翻)以光禄勲師丹為太傅初太子
之幼也王祖母傅太后躬自飬視(在定陶/國時也)及為太子詔
傅太后丁姬自居定陶國邸(丁姬事定陶共/王實生太子)不得相見
頃之王太后欲令傅太后丁姬十日一至太子家帝曰
太子承正綂當共飬陛下(漢亦稱太后為陛下後世多/稱殿下唯臨朝乃稱陛下共)
(音居用翻飬/音弋尚翻)不得復顧私親(此私親謂傅太后丁/姬復扶又翻下同)王太
后曰太子小而傅太后抱飬之今至太子家以乳母恩
耳(謂抱飬太子/恩猶乳母也)不足有所妨於是令傅太后得至太子
家丁姬以不飬太子獨不得　衛尉侍中淳于長有寵
於上大見信用貴傾公卿外交諸侯牧守賂遺(牧州牧/也守郡)
(守也遺于/季翻下同)賞賜累鉅萬滛於聲色(滛過也/放也)許后姊孊為
龍雒思侯夫人(龍雒思侯韓寳増子也晋灼曰孊音靡/余按韓寳已死故書謚謚法外内思索)
(曰思追悔/前過曰思)寡居長與孊私通因取為小妻(孊雖皇后之/姊列侯之夫)
(人以滛放失身於長而長自有正室故為小妻記曰/聘則為妻奔則為妾婦人女子之持身不可不慎也)許
后時居長定宫(許后廢徙昭臺宫嵗餘還徙長定宫師/古曰三輔黄圗林光宫中有長定宫)
因孊賂遺長欲求復為媫妤長受許后金錢乗輿服御
物前後千餘萬(乗繩/證翻)詐許為白上立為左皇后(許為于/偽翻)
孊每入長定宫輙與孊書戲侮許后嫚易無不言(師古/曰嫚)
(䙝汙也易輕也/易音弋䜴翻)交通書記賂遺連年時曲陽侯根輔政
乆病數乞骸骨(數所/角翻)長以外親居九卿位(長太后姊子/於帝室為外)
(家之/親)次第當代根侍中騎都尉光禄大夫王莽心害長
寵私聞其事莽侍曲陽侯病因言長見将軍乆病意喜
自以當代輔政至對衣冠議語署置(衣冠當時士大夫/及貴游子弟也師)
(古曰自謂當輔政故豫言/某人為某官某人主某事)具言其辠過根怒曰即如是
何不白也莽曰未知将軍意故未敢言根曰趣白東宫
(東宫太后宫師/古曰趣讀曰促)莽求見太后具言長驕佚欲代曲陽侯
私與長定貴人姊通受取其衣物太后亦怒曰兒至如
此(長太后姊子/故呼為兒)徃白之帝莽白上上以太后故免長官
勿治罪遣就國(就定陵侯國/治直之翻)初紅陽侯立不得輔政疑
為長毁譖常怨毒長(毒苦也痛也/怨之甚也)上知之及長當就國
立嗣子融従長請車騎(以長當就國所常従車騎無所/用故請之師古曰嗣子謂嫡長)
(子當為/嗣者也)長以珍寳因融重賂立立因上封事為長求留
(上時掌翻/為于偽翻)曰陛下既託文以皇太后故(蘇林曰託/於詔文也)誠不
可更有佗計(師古曰言不/宜遣長就國)於是天子疑焉(帝知立素怨/長今為長上)
(封事求留疑/心於是而起)下有司按驗(下户稼/翻下同)吏捕融立令融自殺
以滅口(恐融就吏而事泄故/令其自殺以滅口)上愈疑其有大姦遂逮長
繫洛陽詔獄(凡詔所繫治皆為詔獄/非必洛陽先有詔獄也)窮治(考鞠以窮/其姦也)長
具服戲侮長定宫謀立左皇后辠至大逆死獄中妻子
當坐者徙合浦母若歸故郡(長母若即王太后姊故居/魏郡元城師古曰若者其)
(母/名)上使廷尉孔光持節賜廢后藥自殺丞相方進復劾
奏紅陽侯立狡猾不道(師古曰狡狂也猾/亂也復扶又翻)請下獄上曰
紅陽侯朕之舅不忍致法遣就國于是方進復奏立黨
友後将軍朱博鉅鹿太守孫閎皆免官與故光禄大夫
陳咸皆歸故郡(朱博杜陵人孫閎亦京師世家陳咸本/沛郡相人㨿漢書翟方進傳則博閎免)
(官獨咸歸故鄉耳與字皆字衍元/延元年咸免光禄大夫故稱故)咸自知廢錮以憂死
方進智能有餘兼通文法吏事以儒雅縁飾(師古曰縁/飾譬之於)
(衣加純縁者/純音之允翻)號為通明相(相息/亮翻)天子器重之又善求人
主㣲指(㣲指謂上意所嚮/未著見於外者)奏事無不當意方淳于長用
事方進獨與長交稱薦之(據方進傳長初用事方進獨/與長交及長寵盛與之交者)
(不獨一/方進也)及長坐大逆誅上以方進大臣為之隠諱(為于/偽翻)
方進内慙上疏乞骸骨(上時/掌翻)上報曰定陵侯長已伏其
辜君雖交通傳不云乎朝過夕改君子與之(師古曰與/許也余謂)
(此盖論語傳/音直戀翻)君何疑焉其専心壹志毋怠醫藥以自持
方進起視事復條奏長所厚善京兆尹孫寳右扶風蕭
育刺史二千石以上免二十餘人(孫寳蕭育皆能吏也/以急於求進比匪人)
(以得罪是以/君子慎交)函谷都尉建平侯杜業素與方進不平(函/谷)
(闗置都尉以譏出入業杜延年之孫平/素不事權貴與翟方進淳于長皆不)方進奏業受紅陽
　書聴請不敬免就國(據業傳業與淳于長不平長當/就國紅陽侯立與業書屬之勿)
(復用前事相侵長出闗後罪復發下洛陽獄丞相史搜/得紅陽侯書奏業聴請不敬服䖍曰受立屬請為不敬)
上以王莽首發大姦稱其忠直王根因薦莽自代丙寅
以莽為大司馬時年三十八莽既拔出同列繼四父而
輔政(師古曰鳳商音根四人皆/為大司馬而莽之諸父也)欲令名譽過前人遂克
己不倦聘諸賢良以為掾史賞賜邑錢悉以享士(邑錢/封邑)
(所入之錢也/掾俞絹翻)愈為儉約母病公卿列侯遣夫人問疾莽
妻迎之衣不曵地布蔽膝(蔽膝鞸也亦曰􁀙鄭𤣥/曰韍太古蔽膝之象)見之
者以為僮使問知其夫人(此下依漢書有皆驚二字文/意乃足它本皆有此二字)
其飾名如此　丞相方進大司空武奏言春秋之義用
貴治賤不以卑臨尊(春秋首止之㑹殊㑹王世子世子/貴也宋之盟楚駕晋而書先晋黄)
(池之㑹吴主㑹而書先晋/不以卑臨尊也治直之翻)刺史位下大夫而臨二千石
(刺史六百石下大夫之秩/也其朝位亦班于下大夫)輕重不相準臣請罷刺史更
置州牧以應古制(古制九州一為畿内八州八伯以綂/諸侯之國今請置州牧以應古州伯)
(之制更工/衡翻下同)十二月罷刺史更置州牧秩二千石　犍為
郡於水濵得古磬十六枚(師古曰濵水厓也音賔説文/曰磬樂石也古者母句氏作)
(磬後或以玉為/之犍為言翻)議者以為善祥劉向因是説上宜興辟
雍(記王制天子之學曰辟雍鄭𤣥曰辟明/也雍和也所以明和天下説輸芮翻)設庠序(古者/黨有)
(庠遂有序庠者/飬也序者教也)陳禮樂隆雅頌之聲盛揖讓之名以風
化天下如此而不治者未之有也(治直/吏翻)或曰不能具禮
(師古曰或曰者劉向設為/難者之言而後答釋也)禮以飬人為本如有過差(師古/曰過)
(差猶失/錯也)是過而飬人也刑罸之過或至死傷今之刑非
臯陶之法也而有司請定法削則削筆則筆(服䖍曰言/隨君意也)
(師古曰削者言有所刪去以刀削簡牘/也筆者謂有所增益以筆就而書也)救時務也至於
禮樂則曰不敢是敢於殺人不敢於飬人也為其爼豆
管絃之間小不備(為于/偽翻)因是絶而不為是去小不備而
就大不備惑莫甚焉(為其不能具禮而廢禮是去小不/備而就大不備也爼祭器如機盛)
(牲體者也豆似籩亦所以盛肉籩用竹而/豆用木管笙簫之屬也絃琴瑟之屬也)夫教化之比
於刑法刑法輕是舎所重而急所輕也(師古曰舎廢/也舍讀曰捨)教
化所恃以為治也刑法所以助治也(治直/吏翻)今廢所恃而
獨立其所助非所以致太平也自京師有誖逆不順之
子孫(師古曰誖乖/也音布内翻)至於䧟大辟受刑戮者不絶由不習
五常之道也(師古曰五常仁義禮智信人/性之所常行也辟毗亦翻)夫承千嵗之
衰周繼暴秦之餘敝民漸漬惡俗貪饕險詖不閑義理
(漸子亷翻師古曰貪甚曰饕言行險曰/詖饕音吐髙翻詖音皮義翻閑習也)不示以大化而
獨敺以刑罰(敺讀與/驅同)終已不改帝以向言下公卿議(下/遐)
(稼/翻)丞相大司空奏請立辟雍按行長安城南營表未作
而罷(師古曰營度地也表/立標也行下孟翻)時又有言孔子布衣飬徒三
千人今天子太學弟子少(詩沼/翻)於是増弟子貟三千人
嵗餘復如故(元帝設弟/子貟千人)劉向自見得信於上故常顯訟
宗室譏刺王氏及在位大臣其言多痛切發於至誠上
數欲用向為九卿(數所/角翻)輙不為王氏居位者及丞相御
史所持(師古曰持謂/扶持佐助也)故終不遷居列大夫官前後三十
餘年而卒後十三嵗而王氏代漢
　
　
　
　
　
　
　
　
　
　
　
　
　
　資治通鑑卷三十二
