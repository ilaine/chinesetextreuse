
　資治通鑑卷一百三十七　宋　司馬光　撰
　　　　　　　　　　　　　　胡三省　音註
　齊紀三(起上章敦牂盡𤣥/黓涒灘凡三年)
　　世祖武皇帝中
永明八年春正月詔放隔城俘二千餘人還魏(拔隔城/見上卷)
(上/年)　乙丑魏主如方山二月辛未如靈泉(泉下當/有池字)壬申
還宫　地豆干頻寇魏邊(北史曰地豆干國在/室韋之西千餘里)夏四月
甲戌魏征西大將軍陽平王頥擊走之頥新城之子也
(新城當作新成見一百二十八卷宋孝武大明元年/  考異曰陽平王頥帝紀作熈又作賾今從本𫝊)
甲午魏遣兼員外散騎常侍邢産等來聘(散悉亶翻/騎竒寄翻)
五月己酉庫莫奚冦魏邊(隋書庫莫奚東部胡之種為/慕容氏所破遺落者竄匿松)
(漠之間其俗甚為不潔而善射獵好冦鈔後單稱為奚/魏髙宗皇興二年置安州治方城領宻雲廣陽安樂等)
(郡/)安州都將樓龍兒擊走之(將即/亮翻)　秋七月辛丑以會
稽太守安陸侯緬為雍州刺史緬鸞之弟也緬留心獄
訟得刼皆赦遣許以自新再犯乃加誅(刼謂刼盜也會/工外翻緬彌兖)
(翻雍於/用翻)民畏而愛之　癸卯大赦　丙午魏主如方山
丙辰遂如靈泉池八月丙寅朔還宫　河南王度易侯
卒乙酉以其世子伏連籌為秦河二州刺史(齊考異曰/  書作世)
(子休留成/今從魏書)遣振武將軍丘冠先拜授且弔之伏連籌逼
冠先使拜冠先不從伏連籌推冠先墜崖而死(冠古玩/翻推吐)
(雷/翻)上厚賜其子雄敕以䘮委絶域不可復尋(復扶/又翻)仕進
無嫌　荆州刺使巴東王子響有勇力善騎射好武事
自選帶仗左右六十人皆有膽幹(騎竒寄翻好呼到翻/帶仗左右使之帶器)
(仗而衛左/右因名)至鎮數於内齋以牛酒犒之(數所角翻/犒苦到翻)又私
作錦袍絳襖欲以餉蠻交易器仗(襖烏/浩翻)長史髙平劉寅
司馬安定席恭穆連名密啓上敕精檢(言精加/檢校也)子響聞
臺使至不見敇(使疏/吏翻)召寅恭穆及諮議參軍江悆(悆羊/茹翻)
典籖吳修之魏景淵等詰之寅等祕而不言修之曰既
已降敇政應方便答塞景淵曰應先檢校(修之言方便/答塞欲為子)
(響道地也景淵言應先檢校/欲依敕行之也塞悉則翻)子響大怒執寅等八人於
後堂殺之具以啓聞上欲赦江悆聞皆已死怒壬辰以
隨王子隆為荆州刺史上欲遣淮南太守戴僧静將兵
討子響(將即/亮翻)僧静面啓曰巴東王年少長史執之太急
忿不思難故耳(少詩沼翻/難乃旦翻)天子兒過誤殺人有何大罪
官忽遣軍西上(上時/掌翻)人情惶懼無所不至僧静不敢奉
敇上不答而心善之(不答而心善其言葢天性/所在而未敢撓國法也)乃遣衛
尉胡諧之游擊將軍尹略中書舍人茹法亮帥齋仗數
百人詣江陵檢捕羣小(齋仗天子齋内精㐲手/也茹音如帥讀曰率)敇之曰
子響若束手自歸可全其命以平南内史張欣泰為諧
之副(按齊書張欣泰傳時為/南平内史當作南平)欣泰謂諧之曰今叚之行
勝既無名負成竒恥彼凶狡相聚所以為其用者或利
賞逼威無由自潰若頓軍夏口宣示禍福可不戰而擒
也(夏户/雅翻)諧之不從欣泰興世之子也(張興世見一百三/十一卷宋明帝泰)
(始二/年)諧之等至江津築城燕尾洲(燕尾洲在江津戍西/江水至此北合靈溪)
(水/)子響白服登城頻遣使與相聞曰天下豈有兒反身
不作賊直是麤踈今便單舸還闕受殺人之罪(使䟽吏/翻舸古)
(我/翻)何築城見捉邪尹略獨答曰誰將汝反父人共語(將/引)
(也/)子響唯灑泣(灑泣揮/涙也)乃殺牛具酒饌餉臺軍(饌雛戀/翻又雛)
(晥/翻)略棄之江流子響呼茹法亮法亮疑畏不肯往又求
見𫝊詔法亮亦不遣且執錄其使(録收也使/䟽吏翻)子響怒遣
所養勇士收集州府兵二千人從靈溪西渡子響自與
百餘人操萬鈞弩宿江隄上明日府州兵與臺軍戰子
響於隄上發弩射之臺軍大敗尹略死諧之等單艇逃
去(操七刀翻射而亦翻/艇待鼎翻小船也)上又遣丹陽尹蕭順之將兵繼
至(將即/亮翻)子響即日將白衣左右三十人乘舴艋沿流赴
建康(舴艋亦小船也舴/陟格翻艋莫幸翻)太子長懋素忌子響順之之𤼵
建康也太子密諭順之使早為之所勿令得還子響見
順之欲自申明順之不許於射堂縊殺之(縊於賜翻又/於計翻  考)
(異曰齊書曰子響部下恐懼各逃散子響乃白服出降/詔賜死葢蕭子顯為順之諱耳今從南史  按順之梁)
(武帝之父蕭子顯者仕梁朝而/作齊書故通鑑言其為順之諱)子響臨死啓上曰臣罪
踰山海分甘斧鉞(分扶/問翻)敇遣諧之等至竟無宣㫖便建
旗入津對城南㟁築城守臣累遣書信呼法亮乞白服
相見法亮終不肯羣小怖懼(怖普/布翻)遂致攻戰此臣之罪
也臣此月二十五日束身投軍希還天闕停宅一月(希/望)
(也宅謂建康/諸王宅也)臣自取盡可使齊代無殺子之譏臣免逆
父之謗既不遂心今便命盡臨啓哽塞知復何陳(塞悉/則翻)
(復扶/又翻)有司奏絶子響屬籍(屬籍宗屬之籍/也今謂之玉牒)削爵土易姓
蛸氏(蛸相邀翻與/蕭音相近)諸所連坐别下考論(謂子響之黨當/連坐者别行下)
(考覈論定其罪/也下户嫁翻)久之上遊華林園見一猨透擲悲鳴問
左右(句/斷)曰猨子前日墜崕死上思子響因嗚咽流涕茹
法亮頗為上所責怒蕭順之慙懼發疾而卒豫章王嶷
表請收葬子響不許(子響先嘗出繼嶷/故以舊恩請收葬)貶為魚復侯(魚/復)
(縣時屬巴東郡/應劭曰復音腹)子響之亂方鎮皆啓子響為逆兖州刺
史垣榮祖曰此非所宜言正應云劉寅等孤負恩奬逼
迫巴東使至於此上省之以榮祖為知言(省悉/景翻)臺軍焚
燒江陵府舎官曹文書一時蕩盡上以大司馬記室南
陽樂藹屢為本州僚佐引見問以西事(見賢/遍翻)藹應對詳
敏上悅用為荆州治中敕付以修復府州事藹繕修廨
舍數百區(廨古/隘翻)頃之咸畢而役不及民荆部稱之　九
月癸丑魏太皇太后馮氏殂髙祖勺飲不入口者五日
(勺音酌挹抒之器也周禮考/工記梓人為飲器勺一升)哀毀過禮中部曹華隂楊
椿諫曰(據北史楊椿𫝊時為/中部法曹華户化翻)陛下荷祖宗之業(荷下/可翻)臨
萬國之重豈可同匹夫之節以取僵仆(僵居/良翻)羣下惶灼
莫知所言(惶恐也遽/也灼熱也)且聖人之禮毀不滅性(孝經曰三/日而食教)
(民無以死傷生毁不/滅性此聖人之政也)縱陛下欲自賢於萬代(楊椿此語/說出魏孝)
(文心/事)其若宗廟何帝感其言為之一進粥(為于/偽翻)於是諸
王公皆詣闕上表請時定兆域(兆域謂葬地/從先帝之兆)及依漢魏
故事并太皇太后終制既葬公除(公除者以天下/為公而除服也)詔曰
自遭禍罰慌惚如昨(慌乎往翻惚音忽鄭𤣥曰/慌惚思念益深之時也)奉侍梓
宫猶希髣髴(事死如事生猶/冀髣髴見之也)山陵遷厝所未忍聞冬十
月王公復上表固請(復抉/又翻)詔曰山陵可依典册衰服之
宜情所未忍(謂未忍公除也衰/讀與縗同倉回翻)帝欲親至陵所戊辰詔
諸常從之具悉可停之(從才/用翻)其武衛之官防侍如法(法/常)
(法也不撤武/衛備不虞也)癸酉葬文明太皇太后于永固陵(陵在方/山不從)
(金陵/之兆)甲戌帝謁陵王公固請公除詔曰比當别叙在心
(比並也並當别叙在心/之所欲言比毗至翻)己卯又謁陵庚辰帝出至思賢
門右(據魏紀太和元年起朱明思/賢門葢平城宫之南門也)與羣臣相慰勞(勞力/到翻)
太尉丕等進言曰臣等以老朽之年厯奉累聖國家舊
事頗所知聞伏惟逺祖有大諱之日唯侍從梓宫者凶
服(從才/用翻)左右盡皆從吉四祖三宗因而無改(四祖者高/祖昭成帝)
(太祖道武帝世祖太武帝顯祖獻文帝三宗/者太宗明元帝恭宗景穆帝髙宗文成帝)陛下以至
孝之性哀毁過禮伏聞所御三食不滿半溢(禮䘮大記/曰君之䘮)
(子食粥朝一溢米暮一溢米食之無筭注云二十兩為/一溢於粟米之法為米一升二十四分升之一孔頴逹)
(曰案律厯志黄鍾之律其實一籥律厯志合籥為合則/二十四銖合重兩十合為一升升重十兩二十兩則米)
(二升與此不同者但古秤有二法說左傳百二十斤為/石則一斗十二斤為兩則一百九十二兩則一升為十)
(九兩有竒今一兩為二十四銖則二十兩為四百八十/銖計十九兩有奇為一升則總有四百六十銖八參以)
(成四百八十銖唯有十九銖二參在是為米一升二十/四分升之一此大略而言之陳言曰以紹興一升得漢)
(五/升)晝夜不釋絰帶(䘮服麻在首腰皆曰絰首絰象緇布/冠腰絰象大帶絰之言實也衰之言)
(摧也衰絰明/中實摧痛也)臣等叩心絶氣坐不安席願少抑至慕之
情奉行先朝舊典(朝直/遥翻)帝曰哀毁常事豈足闗言朝夕
食粥粗可支任(粗坐五翻任音/壬勝也堪也)諸公何足憂怖(怖普/布翻)祖
宗情專武略未修文教朕今仰禀聖訓庻習古道論時
比事又與先世不同太尉等國老政之所寄於典記舊
式或所未悉(典記謂經/典𫝊記也)且可知朕大意其餘古今䘮禮
朕且以所懐别問尚書游明根髙閭等公可聽之(游明/根髙)
(閭時以儒鳴故/帝别與之言)帝因謂明根等曰聖人制卒哭之禮授
服之變皆奪情以漸(禮親始死哭無時謂朝夕哭之外/哀至則哭也既葬而虞既虞而卒)
(哭自此朝夕之間哀至不哭猶朝夕哭三年之䘮服斬/衰期而小祥既祥而練再朞而大祥既祥而禫又三月)
(而除服卒/子恤翻)今則旬日之間言及即吉特成傷理對曰臣
等伏尋金冊遺音(葢以文明太后遺/㫖書之金冊也)踰月而葬葬而即
吉故於下葬之初奏練除之事帝曰朕惟中代所以不
遂三年之䘮葢由君上違世繼主初立君徳未流臣義
不洽故身襲衮冕行即位之禮朕誠不徳在位過紀(宋/明)
(帝泰始七年魏孝文受禪至是十九年此言在位過紀/葢以宋蒼梧王元徽四年顯祖方殂踰年改元太和至)
(是十四年故云在位過紀/十二年為一紀過古禾翻)足令億兆知有君矣於此之
時而不遂哀慕之心使情禮俱失深可痛恨髙閭曰杜
預晉之碩學論自古天子無有行三年之䘮者以為漢
文之制闇與古合雖叔世所行事可承踵是以臣等慺
慺干請(慺洛侯翻慺/慺敬謹貌)帝曰竊尋金冊之㫖所以奪臣子
之心令早即吉者慮廢絶政事故也羣公所請其志亦
然朕今仰奉冊令俯順羣心不敢闇黙不言以荒庻政
(闇音/隂)唯欲衰麻廢吉禮(衰吐回翻下衰/絰除衰從衰同)朔朢盡哀誠情
在可許故専欲行之如杜預之論於孺慕之君諒闇之
主葢亦誣矣(孺慕如孺子/之慕父母也)秘書丞李彪曰(曹操為魏王/置秘書令丞)
漢明徳馬后保養章帝母子之道無可閒然(閒古/莧翻)及后
之崩葬不淹旬尋已從吉(漢章帝建初四年六月癸丑/明徳皇后崩七月壬戌葬史)
(不書公除之日此言葬不淹旬尋已從/吉以漢文三十六日釋服之制推之也)然漢章不受譏
明徳不損名願陛下遵金冊遺令割哀從議帝曰朕所
以眷戀衰絰不從所議者實情不能忍豈徒苟免嗤嫌
而已哉(衰倉回翻/嗤充之翻)今奉終儉素一已仰遵遺冊但痛慕
之心事繫於予庻聖靈不奪至願耳髙閭曰陛下既不
除服於上臣等獨除服於下則為臣之道不足又親䘖
衰麻復聽朝政(復扶又翻/朝直遥翻)吉凶事雜臣竊為疑帝曰先
后撫念羣下卿等哀慕猶不忍除奈何令朕獨忍之於
至親乎今朕逼於遺冊唯望至朞雖不盡禮藴結差申
羣臣各以親疎貴賤逺近為除服之差庶幾稍近於古
易行於今高閭曰昔王孫裸葬士安去棺其子皆從而
不違(近其靳翻易以䜴翻去羌吕翻漢武帝時楊王孫/家累千金厚自奉養生無所不致及病且終先令)
(其子曰吾欲臝葬以反吾真必無易吾志則為布囊盛/尸入地七尺既下從足引脱其囊以身親土其子不忍)
(往問其友人祁侯祁侯與之辨難往復而王孫終守其/說祁侯曰善遂臝葬晉人皇甫謐字士安著論曰生不)
(能保七尺之軀死何故隔一棺之土然則衣衾所以穢/身棺槨所以隔真吾氣絶之後便即時服幅巾故衣以)
(籧篨裹尸擇不毛之土穿阮下尸籧篨之外/便以親土若不如此則寃悲没世其子從之)今親奉遺
令而有所不從臣等所以頻煩干奏李彪曰三年不改
其父之道可謂大孝(引論語孔/子之言)今不遵冊令恐涉改道
之嫌帝曰王孫士安皆誨子以儉及其遵也豈異今日
改父之道殆與此殊縱有所涉丼受後代之譏未忍今
日之請羣臣又言春秋烝甞事難廢闕(禮曰䘮三年不/祭言帝若行三)
(年之䘮則宗廟之/祭將至廢闕也)帝曰自先朝以來恒有司行事(朝直/遥翻)
(恒户/登翻)朕頼䝉慈訓常親致敬今昊天降罸人神䘮恃(詩/曰)
(無母何恃/䘮息浪翻)頼宗廟之靈亦輟歆祀(頼蜀本作想當從之/否則頼字衍歆尹今)
(翻/)脫行饗薦恐乖𠖇㫖羣臣又言古者葬而即吉不必
終禮此乃二漢所以經綸治道魏晉所以綱理庶政也
(治直吏/翻下同)帝曰既葬即吉葢季俗多亂權宜救世耳二漢
之盛魏晉之興豈由簡畧䘮禮遺忘仁孝哉平日之時
公卿每稱當今四海晏然禮樂日新可以參美唐虞比
盛夏商(夏户/雅翻)及至今日即欲苦奪朕志使不踰於魏晉
如此之意未解所由(解户買/翻曉也)李彪曰今雖治化清晏然
江南有未賓之吳漠北有不臣之虜是以臣等猶懐不
虞之慮(虞防/也)帝曰魯公帶絰從戎(據史記武王崩成王/㓜管蔡反淮夷徐戎)
(亦並興魯公伯禽征之時有/武王之䘮故帶絰從戎也)晉侯墨衰敗敵(春秋時晉/文公卒未)
(葬襄公墨衰絰以敗秦師/于殽衰倉回翻敗補邁翻)固聖賢所許如有不虞雖越
紼無嫌(鄭𤣥曰越猶躐也紼輴車索孔穎逹曰未葬之/前屬紼於輴以備火災今既祭天地社稷湏越)
(躐此紼而徃祭故云越紼紼/音弗輴勑倫翻索悉各翻)而况衰麻乎豈可於晏安
之辰豫念軍旅之事以廢䘮紀哉古人亦有稱王者除
衰而諒闇終䘮者(闇音/隂)若不許朕衰服則當除衰拱黙
委政冢宰二事之中唯公卿所擇游明根曰淵黙不言
則大政將曠仰順聖心請從衰服太尉丕曰臣與尉元
厯事五帝(明元太武文成獻文并/孝文為五帝尉紆勿翻)魏家故事尤諱之後
三月(尤諱猶云大諱也尤甚/也死者人之所甚諱也)必迎神於西禳惡於北具
行吉禮(此魏初所用夷/禮也禳如羊翻)自皇始以來未之或改(皇始道/武帝年)
(號/)帝曰若能以道事神不迎自至茍失仁義雖迎不來
此乃平日所不當行(言不當/用夷禮)况居䘮乎朕在不言之地
(謂居䘮諒隂/三年不言也)不應如此喋喋(喋徒協翻喋喋/多言也便語也)但公卿執
奪朕情遂成往復追用悲絶遂號慟羣官亦哭而辭出
(號戸/高翻)初太后忌帝英敏恐不利於己欲廢之盛寒閉於
空室絶其食三日召咸陽王禧將立之太尉東陽王丕
尚書右僕射穆泰尚書李冲固諌乃止帝初無憾意唯
深徳丕等泰崇之𤣥孫也(穆崇魏開/國功臣)又有宦者譖帝於
太后太后杖帝數十帝黙然受之不自申理及太后殂
亦不復追問(不復追問譖者/為誰復扶又翻)甲申魏主謁永固陵辛夘
詔曰羣官以萬機事重屢求聽政但哀慕纒綿未堪自
力近侍先掌機衡者皆謀猷所寄且可委之如有疑事
當時與論决　交州刺史清河房法乗專好讀書常屬
疾不治事(好呼到翻屬之欲翻屬托也/屬疾猶言託疾也治直之翻)由是長史伏登
之得擅權改易將吏不令法乘知(將直亮/翻下同)錄事房季文
白之法乗大怒繫登之於獄十餘日登之厚賂法乗妹
夫崔景叔得出因將部曲襲州(襲州/治也)執法乗謂之曰使
君既有疾不宜煩勞囚之别室法乗無事復就登之求
書讀之(復扶/又翻)登之曰使君静處(處昌/呂翻)猶恐動疾豈可看
書遂不與乃啓法乗心疾動不任視事(任音/壬)十一月乙
卯以登之為交州刺史法乗還至嶺而卒(嶺即大庾嶺/也史言徒讀)
(書而無政事者/不足以當方任)　十二月己卯立皇子子建為湘東王
初太祖以南方錢少更欲鑄錢建元末奉朝請孔顗上
言(少詩沼翻朝直遥翻顗魚豈翻史考/異曰齊紀作孔覬今從齊書南)以為食貨相通
理勢自然李悝云糴甚貴傷民甚賤傷農甚賤甚貴其
傷一也(李悝魏文侯之師韋昭曰/民謂士工商悝苦回翻)三吳國之闗奥比嵗
時被水􁆜而糴不貴(比毗至翻/被皮義翻)是天下錢少非穀賤此
不可不察也鑄錢之弊在輕重屢變重錢患難用而難
用為累輕(累力/瑞翻)輕錢弊盜鑄而盜鑄為禍深民所以盜
鑄嚴法不能禁者由上鑄錢惜銅愛工也惜銅愛工者
意謂錢為無用之器以通交易務欲令質輕而數多使
省工而易成(易以/䜴翻)不詳慮其為患也夫民之趨利如水
走下(用漢晁錯之言趨/讀曰趣走音奏)今開其利端從以重刑是導其
為非而陷之於死豈為政歟漢興鑄輕錢民巧偽者多
至元狩中始懲其弊乃鑄五銖錢周郭其上下令不可
磨取鋊(漢初行半兩錢及莢錢一面有文一面漫民盜/磨其漫面取其鋊以更鑄作錢元狩鑄五銖文)
(漫兩面皆周匝為郭令不/得磨取鋊鋊音谷銅屑也)而計其費不能相償私鑄益
少此不惜銅不愛工之效也(少詩/沼翻)王者不患無銅乏工
每令民不能競則盜鑄絶矣宋文帝鑄四銖至景和錢
益輕雖有周郭而鎔冶不精於是盜鑄紛紜而起不可
復禁此惜銅愛工之驗也(復扶/又翻)凡鑄錢與其不衷寜重
無輕(不衷者不得/輕重之中也)自漢鑄五銖至宋文帝厯五百餘年
制度世有廢興而不變五銖者明其輕重可法得貨之
宜故也案今錢文率皆五銖異錢時有耳(異錢謂其文/非五銖者)
自文帝鑄四銖又不禁民翦鑿為禍既博鍾弊于今豈
不悲哉(鍾聚/也)晉氏不鑄錢後經冦戎水火耗散沈鑠(沈/持)
(林翻鑠/書藥翻)所失嵗多譬猶磨礲砥礪不見其損有時而盡
(引漢枚/乘之言)天下錢何得不竭錢竭則士農工商皆䘮其業
(䘮息/浪翻)民何以自存愚以為宜如舊制大興鎔鑄錢重五
銖一依漢法若官鑄者已布於民便嚴斷剪鑿(斷音短/禁截也)
輕小破缺無周郭者悉不得行官錢細小者稱合銖兩
(稱尺證翻合音/閤合少為多也)銷以為大利貧良之民塞姦巧之路錢
貨既均逺近若一百姓樂業市道無爭衣食滋殖矣(塞/悉)
(則翻樂/音洛)太祖然之使諸州郡大市銅炭會晏駕事寢是
嵗益州行事劉悛上言(悛士倫翻/又丑緣翻)䝉山下有嚴道銅山
舊鑄錢處可以經略(䝉山在今雅州嚴道縣南十/里此即漢鄧通鑄錢舊處)上從
之遣使入蜀鑄錢(使疏/吏翻)頃之以功費多而止　自太祖
治黄籍至上謫巧者戍緣淮各十年百姓怨望(事見上/卷四年)
(至上謂至武帝時/治直之翻下同)乃下詔自宋昇明以前皆聽復注(聽/復)
(注籍/也)其有謫役邊疆各許還本此後有犯嚴加翦治
長沙威王晃卒(謚法勇以/果毅曰威)　吏部尚書王晏陳疾自解
上欲以西昌侯鸞代晏領選手敕問之晏啓曰鸞清幹
有餘然不諳百氏(百氏百家氏族也自魏晉以來率/以門地用人選須絹翻諳烏含翻)恐
不可居此職上乃止　以百濟王牟大為鎮東大將軍
百濟王　髙車阿伏至羅及窮竒遣使如魏請為天子
討除蠕蠕(使䟽吏翻為于/偽翻蠕人兖翻)魏主賜以繡袴褶及雜絲百
匹(褶音/習)
九年春正月辛丑上祀南郊　丁卯魏主始聽政於皇
信東室(自居馮太后之䘮至是始聽政/皇信東室葢皇信堂之東室也)　詔太廟四時
之祭薦宣皇帝起麪餅鴨􁂄(起麪餅今北人能為之其/餅浮軟以卷肉噉之亦謂)
(之卷餅程大昌曰起麪餅入教麪中令鬆鬆然也/教俗書作酵麪莫甸翻孟詵曰􁂄音郝肉羮也)孝皇
后筍鴨卵高皇帝肉膾葅羮昭皇后茗粣炙魚(茗茶也/本草曰)
(茗苦茶郭璞曰早採者為茶晩採者為茗粣類篇云色/責翻糝也又側革翻粽也南史虞悰作扁米粣葢即今)
(之饊子是也可以/供茶炙之石翻)皆所嗜也上夢太祖謂已宋氏諸帝
常在太廟從我求食可别為吾致祠(為于/偽翻)乃命豫章王
妃庾氏四時祠二帝二后於清溪故宅(杜佑曰蕭齊之/世有清溪宫後)
(改為華林苑據卞彬𫝊清溪在臺城東宫又在清溪之/東建康志曰吳大帝鑿通城北塹以洩𤣥武湖水𤼵源)
(於鍾山接於秦/淮謂之清溪)牲牢服章皆用家人禮
　臣光曰昔屈到嗜芰屈建去之以為不可以私欲干
　國之典(屈九勿翻芰竒寄翻菱也去羌呂翻屈建屈/到子也國語屈到嗜芰有疾召宗老而屬之)
　(曰祭我必以芰及祥宗老將薦芰屈建命去之曰祭/典有之國君有牛享大夫有羊饋士有豚犬之奠庻)
　(人有魚炙之薦籩豆脯醢則上下共之不羞珍異/不陳庶侈夫子不以其私欲干國之典遂不用)况
　子為天子而以庶人之禮祭其父違禮甚矣衛成公
　欲祀相寗武子猶非之(左傳僖三十一年狄圍衛衛/遷于帝丘衛成公夢康叔謂)
　(己曰相奪予享公命祀相寗武子不可曰鬼神非其/族類不歆其祀杞鄫何事相之不享於此久矣非衛)
　(之罪也不可以間成王周公/之命祀請改祀命相息亮翻)而况降祀祖考於私室
　使庶婦尸之乎(豫章王嶷與帝同母帝為嫡故/通鑑以嶷妃為庶婦尸主也)
初魏主召吐谷渾王伏連籌入朝伏連籌辭疾不至輒
修洮陽泥和二城置戌兵焉(後周武帝逐吐谷渾置洮/陽郡唐洮州及臨潭縣所)
(治即洮陽城也泥和即水經注所謂迷和城洮水逕其/南又在洮陽城東宋白曰洮州臨洮郡郡城本名洮陽)
(在洮水之北乃吐谷渾所築南臨洮水極峻險今/謂之洪和城吐從暾入聲谷音浴洮音七刀翻)二月
乙亥魏枹罕鎮將長孫百年請擊二戍(魏枹罕鎮將帶/河州刺史枹音)
(膚將音即兩翻/長音知兩翻)魏主許之　散騎常侍裴昭明散騎侍
郎謝竣如魏弔(散音悉亶翻騎音竒寄翻/竣音七倫翻又丑緣翻)欲以朝服行
事(朝音直遥/翻下同)魏主客曰弔有常禮何得以朱衣入凶庭
昭眀等曰受命本朝不敢輒易往返數四昭眀等固執
不可魏主命尚書李冲選學識之士與之言冲奏遣著
作郎上谷成淹昭明等曰魏朝不聽使者朝服出何典
禮淹曰吉凶不相厭(厭於/葉翻)羔裘𤣥冠不以弔(論語記孔/子容止有)
(是/言)此童稚所知也(稚直/利翻)昔季孫如晉求遭䘮之禮以行
(左傳文六年季文子將聘於晉使求遭䘮之禮以行其/人曰將焉用之文子曰備豫不虞古之善教也求而無)
(之實難過/求何害)今卿自江南遠來弔魏方問出何典禮行人
得失何其逺哉昭明曰二國之禮應相凖望(凖揆平之/物又其義)
(擬也倣也對看為望月有弦望後漢律厯志分天之中/相與為衡謂之望謂月望日月正相對其平如衡凖望)
(之言義/取諸此)齊髙皇帝之䘮魏遣李彪來弔初不素服齊朝
亦不以為疑(帝即位之初魏遣彪來聘非/弔也昭明欲以是抗止淹耳)何至今日獨
見要逼(要讀/曰邀)淹曰齊不能行亮隂之禮踰月即吉彪奉
使之日齊之君臣鳴玉盈庭貂璫曜目(漢制侍中常侍/之冠加黄金璫)
(貂尾以飾之晉宋以後王/公皆冠貂蟬使疏吏翻)彪不得主人之命敢獨以素
服厠其間乎皇帝仁孝侔於有虞執親之䘮居廬食粥
豈得以此方彼乎昭明曰三王不同禮孰能知其得失
淹曰然則虞舜髙宗皆非邪昭明竣相顧而笑曰非孝
者無親(孝經/之言)何可當也乃曰使人之來唯齎袴褶此既
戎服不可以弔(晉志曰袴褶之制未詳所起近世凡車/駕親戎中外戒嚴服之服無定色使疏)
(吏翻褶/音習)唯主人裁其弔服然違本朝之命返必獲罪淹
曰使彼有君子卿將命得宜且有厚賞若無君子卿出
而光國得罪何傷自當有良史書之乃以衣幍給昭明
等(幍苦/洽翻)使服以致命己丑引昭明等入見文武皆哭盡
哀魏主嘉淹之敏遷侍郎(淹考異曰揚松圿談藪作朱/  又云自著作郎遷著佐郎)
(今從/魏書)賜絹百匹昭明駰之子也(裴駰松之之子注史/記行于世駰音因)
始興簡王鑑卒　三月甲辰魏主謁永固陵夏四月癸
亥朔設薦於太和廟(太和廟據北史作太和殿水經注/太和殿在太極殿東堂之東魏書)
(帝紀太和元年起/太和安昌二殿)魏主始進蔬食追感哀哭終日不飯
侍中馮誕等諫經宿乃飯甲子罷朝夕哭(葢亦不能及/朞矣飯扶晩)
(翻/)乙五復謁永固陵(復扶/又翻)魏自正月不雨至于癸酉有
司請祈百神帝曰成湯遭旱以至誠致雨(謂湯以六/事自責也)固
不在曲禱山川今普天䘮恃(䘮息/浪翻)幽顯同哀何宜四氣
未周(謂一朞而四/時之氣始周)遽行祀事唯當責躬以待天譴(譴去/戰翻)
　甲戌魏員外散騎常侍李彪等來聘為之置燕設樂
(為于/偽翻)彪辭樂且曰主上孝思罔極興墜正失(言行䘮禮/興百王之)
(墜典而正/其失也)去三月晦朝臣始除衰絰猶以素服從事(朝/直)
(遥翻衰/吐回翻)是以使臣不敢承奏樂之賜朝廷從之彪凡六
奉使(據魏紀上即位之初年至三年彪凡四/來聘是年再聘通前凡六使疏吏翻)上甚重之
將還上親送至琅邪城命羣臣賦詩以寵之(左傳晉趙/武自宋還)
(過鄭鄭伯享之于垂隴七穆皆從趙孟曰/七子從君以寵武也請皆賦詩以卒君貺)　己卯魏作
明堂改營太廟　五月己亥魏主更定律令於東明觀
(魏主太和四年起東明/觀觀古玩翻更工行翻)親决疑獄命李冲議定輕重潤
色辭㫖帝執筆書之李冲忠勤明斷加以慎密為帝所
委情義無間(斷丁/亂翻)舊臣貴戚莫不心服中外推之　乙
卯魏長孫百年攻洮陽泥和二戌克之俘三千餘人
丙辰魏初造五輅(五輅玉金/象革木也)　六月甲戌以尚書左僕
射王奐為雍州刺史(為後誅奐張/本雍於用翻)　丁未魏濟隂王欝
以貪殘賜死(濟子/禮翻)　秋閏七月乙丑魏主謁永固陵
己卯魏主詔曰烈祖有創業之功世祖有開拓之徳宜
為祖宗百世不遷平文之功少於昭成而廟號太祖(道/武)
(帝天興初追尊平文/帝為太祖少詩沼翻)道武之功高於平文而廟號烈祖
(明元帝追尊道/武帝為烈祖)於義未允朕今奉尊烈祖為太祖以世
祖顯祖為二祧(鄭𤣥曰廟之為言貌也宗廟者先祖/之象貌也祧之言超也超上去意也)餘
皆以次而遷八月壬辰又詔議養老及禋于六宗之禮
(尚書禋于六宗而諸儒互說不同王莽以易六子遂立/六宗祠王肅亦以為易六子摯虞以為月令孟冬天子)
(祈來年于天宗天宗六宗之神也劉邵以為萬物負隂/而抱陽冲氣以為和六宗者太極冲和之氣為六氣之)
(宗者也虞書謂之六宗周書謂之天宗孔頴逹曰王肅/六宗之說用家語之文以四時也寒暑也日也月也水)
(旱也為六宗孔注尚書同之伏生與馬融以天地四時/為六宗劉歆孔晁以乹坤之子六為六宗賈逵以為天)
(宗三日月星也地宗三河海岱也今尚書歐陽夏侯說/六宗者上及天下及地旁及四方中央恍惚助隂陽變)
(化有益於人者也古尚書說天宗日月北辰岱河海也/日月為隂陽宗北辰為星宗河為水宗岱為山宗海為)
(澤宗鄭𤣥以星也辰也司中也司命也風師也而師也/為六宗虞喜别論曰地有五色太社象之總五為一則)
(成六六為地數推校經𫝊别無他祭也劉昭以為此說/近得其實張髦曰父祖之廟六宗即三昭三穆也魏文)
(帝以天皇大帝五帝為六宗杜佑取之鄭/氏曰禋之言烟周人尚臭烟氣之臭聞者)先是魏常以
正月吉日於朝廷設幕中置松柏樹設五帝座而祠之
(先悉/薦翻)又有探䇿之祭帝皆以為非禮罷之戊戌移道壇
於桑乾之隂改曰崇虛寺(此即冦謙之道壇也/探吐南翻乾音干)乙巳帝
引見羣臣(見賢/遍翻)問以禘祫王鄭之義是非安在(曰考異/  禮志)
(作太和十三年五/月壬戌今從本紀)尚書游明根等從鄭中書監高閭等
從王詔圜丘宗廟皆有禘名從鄭禘祫并為一祭從王
著之於令(記大𫝊曰禮不王不禘王者禘其祖之所自/出以其祖配之鄭氏注曰凡大祭曰禘大祭)
(其先祖所由生謂郊祀天也王者之先皆感太微五帝/之精以生皆用正嵗之正月郊祭之又祭法言虞夏殷)
(周禘郊祖宗之法鄭注云禘郊祖宗謂祭祀以配食也/此禘謂祭昊天於圜丘也孔頴逹曰王肅論引賈逵說)
(告禘于莊公禘者遞也審諦昭穆遷主遞位孫居王父/之處又引禘于太廟逸禮昭尸穆尸其祝辭總稱孝子)
(孝孫則是父子並列逸禮又云皆升合於太祖所以劉/歆賈逵鄭衆馬融等皆以為然鄭不從者以公羊傳為)
(正逸禮不可用也左氏說及杜元覬皆以為禘三年一/大祭在太祖之廟𫝊無祫文然則祫即禘也取其序昭)
(穆謂之禘取其合集羣祖謂之祫杜佑通典孝文帝太/和十三年詔鄭𤣥云天子祭員丘曰禘宗廟大祭亦曰)
(禘三年一祫五年一禘祫則毁廟羣廟之主於太祖廟/合而祭之禘則增及百官配食者審諦而祭之魯禮三)
(年䘮畢而祫明年而禘員丘宗廟大祭俱稱禘祭有兩/禘明也王肅又云天子諸侯皆禘於宗廟非祭天之祭)
(郊祀后稷不稱禘禘祫一名也合祭故稱祫禘而審諦/之故稱禘非兩祭之名三年一祫五年一禘總而互舉)
(故稱五年再殷祭不言一禘一祫斷可知矣諸儒之說/大略如是公卿可議其是非尚書游明根言曰鄭氏之)
(義禘者大祭之名大祭員丘謂之禘者審諦五精星辰/也大祭宗廟謂之禘者審諦其昭穆百官也貟丘常合)
(不言祫宗廟時合故言祫斯則宗廟祫禘並行貟丘一/禘而已宜於宗廟俱行禘祫之禮二禮異故名殊依禮)
(春祭特礿於嘗於烝則祫嘗祫烝不於三時皆行禘祫/之禮中書監髙閭又言禘祭員丘與鄭義同者以為有)
(虞氏禘黄帝黄帝非虞在廟之帝不在廟非員丘而何/又大𫝊云祖其所自出之祖又非在廟之文論語稱禘)
(自既灌以往據爾雅禘大祭也諸侯無禘禮惟夏祭稱/禘又非宗廟之禘魯行天子之儀不敢專行員丘之禘)
(改殷之禘取其禘名於宗廟因先有祫遂生兩名其宗/廟禘祫之祭據王氏之義祫而禘禘止於一時一時者)
(祭不欲數一嵗三禘為過數詔曰明根閭等據二家之/義論禘祫詳矣至於事取折衷猶有未允閭以禘祫為)
(名義同王氏禘祭員丘事與鄭同無所間然明根以鄭/氏等兩名兩祭並存並用理有未俱稱據二義一時禘)
(祫而闕二時之禘事有難從先王制禮内緣人子之情/外協尊卑之序故天子七廟數盡則毁藏主於太祖之)
(廟三年而祫祭之世盡則毁以示有終之義三年而祫/以申追逺之情禘祫既是一祭分而兩之事無所據毁)
(廟三年一祫又有不盡四時於禮為闕七廟四時常祭/祫則三年一祭而又不究四時於情為蕳王以祫為一)
(祭於義為長鄭以員丘為禘與宗廟大祭同名義亦為/當今互取鄭王二義禘祫并為一祭從王禘是祭員丘)
(大祭之名上下同用從鄭若以數則凟五年一禘改祫/從禘五年一禘則四時盡禘以稱今情則旅天禮文先)
(禘而後時祭便即施行/著之於令永為世法)戊午又詔國家饗祀諸神凡一
千二百餘處今欲减省羣祀務從簡約又詔明堂太廟
配祭配享於斯備矣白登崞山雞鳴山廟唯遣有司行
事(明元帝永興四年立宣武廟于白登山嵗一祭無常/月神瑞二年帝又立宣武廟于白登西宣武帝至泰)
(常五年始改謚道武水經注雞鳴山在廣寗郡下洛縣/于延水北昔趙襄子殺代王於夏屋而并其土襄子之)
(姊代王夫人也遂磨笄自殺代人憐之為立祠因名為/磨笄山每夜有野鷄羣鳴於祠屋上故亦名為鳴鷄山)
(文成帝保母常氏葬於是山别立寢廟太/武帝保母竇氏葬崞山别立寢廟崞音郭)馮宣王廟在
長安宜敇雍州以時供祭(馮宣王太后父朗也為秦雍/二州刺史生后于長安後謚)
(文宣王因立廟/長安雍於用翻)又詔先有水火之神四十餘名及城北
星神今圓丘之下既祭風伯雨師司中司命(鄭衆曰風/師箕也雨)
(師畢也司中三台三階也司命文昌宫星𤣥曰/司中司命文昌第五第四星或曰中台上台也)明堂祭
門戸井竈中霤(鄭氏曰中霤猶中室也古者複/宂是以名室為霤音力又翻)四十神
悉可罷之甲寅詔曰近論朝日夕月(三代之禮春朝朝/日秋暮夕月朝直)
(遥/翻)皆欲以二分之日於東西郊行禮然月有餘閏行無
常凖若一依分日或值月於東而行禮於西序情即理
不可施行昔秘書監薛謂等以為朝日以朔夕月以朏
(日月所㑹謂之合朔月生明謂/之朏月之三日也胐敷尾翻)卿等意謂朔胐二分何
者為是尚書游明根等請用朔朏從之丙辰魏有司上
言求卜祥日(此小/祥也)詔曰筮日求吉既乖敬事之志又違
永慕之心今直用晦日九月丁丑夜帝宿於廟帥羣臣
哭己(巳畢也帥/讀曰率)帝易服縞冠革帶黑屨侍臣易服黑介
幘(隋志幘尊卑貴賤皆服之文者長耳謂之介幘武/者短耳謂之平上幘各稱其冠而制之縞古老翻)白
絹單衣革帶烏履遂哭盡乙夜戊子晦帝易祭服縞冠
素紕(紕匹毗翻又必二/翻冠飾也緣也)白布深衣(記曰古者深衣葢有/制度以應規矩繩權)
(衡短毋見膚長毋被土續衽鉤邊要縫半下袼之高下/可以運肘袂之長短反詘之及肘帶下毋厭髀上毋厭)
(脅當無骨者制十有二幅以應十二月袂圓以應規曲/祫如矩以應方負繩及踝以應直下齊如權衡以應平)
(故聖人服之/先王貴之)麻繩履侍臣去幘易幍(弁缺四隅謂之幍/𫝊子曰幍先未有)
(岐荀文若巾觸樹成岐時人慕之因而弗改今/通為慶弔之服白紗為之或單或袂去羌吕翻)既祭出
廟帝立哭久之乃還(還從宣翻又/如字下同)　冬十月魏明堂太
廟成　庚寅魏主謁永固陵毁瘠猶甚穆亮諫曰陛下
祥練已闋號慕如始(古者既祥而練闋古穴翻終也說/文曰闋事已也號户刀翻如始言)
(如初/有䘮)王者為天地所子為萬民父母未有子過哀而父
母不戚父母憂而子獨悅豫者也今和氣不應風旱為
災願陛下襲輕服御常膳鑾輿時動咸秩百神(秩者序/而祭之)
庻使天人交慶詔曰孝悌之至無所不通今飄風旱氣
皆誠慕未濃幽顯無感也所言過哀之咎諒為未衷(衷/善)
(也正也/適也)十一月己未朔魏主禫於太和廟(禫徒感翻除/服之際也)
衮冕以祭既而服黒介幘素紗深衣拜陵而還癸亥冬
至魏主祀圜丘遂祀明堂還至太和廟乃入甲子臨太
華殿服通天冠絳紗袍以饗羣臣(劉昭曰通天冠高九/寸正豎頂少邪乃直)
(下為鐵卷梁前有山展筩為述乘輿所常服也杜佑曰/秦制通天冠其狀遺失漢因秦名制髙九寸正豎頂少)
(邪乃直下為鐵卷梁前有山展筩為述駮犀簮導乗輿/所常服晉因漢制前加金博山述述即鷸也鷸知天雨)
(故冠像焉前有展筩宋因之又加黑介幘東昏侯改用/玉簮導梁武帝因之復加冕於其上謂之平天冕隋因)
(之加金博山附蟬十二首施珠翠黒/介幘玉簮導唐因之其纓改以翠緌)樂縣而不作(縣讀/曰懸)
丁卯服衮冕辭太和廟帥百官奉神主遷于新廟(新作/太廟)
(成故遷主新/廟帥讀曰率)　乙亥魏大定官品戊戌考諸牧守(守式/又翻)
　魏假通直散騎常侍李彪等來聘　魏舊制羣臣季
冬朝賀服袴褶行事謂之小嵗(朝直遥翻/褶音習)丙戌詔罷之
　十二月壬辰魏遷社於内城之西　魏以安定王休
為太傅齊郡王簡為太保　髙麗王璉卒夀百餘嵗(麗/力)
(知/翻)魏主為之制素委貌布深衣(為于偽翻委貌冠長七/寸高四寸制如覆盃前)
(髙廣後卑銳所謂夏之母追殷之章甫/者也本以皂絹為之今制素者以舉哀)舉哀於東郊遣
謁者僕射李安上策贈太傅諡曰康孫雲嗣立　乙酉
魏主始迎春於東郊自是四時迎氣皆親之　初魏世
祖克統萬及姑臧獲雅樂器服工人(宋文帝元嘉四年/魏克統萬十六年)
(克姑臧晉永嘉之亂太常樂工多避地河西/夏克長安獲秦雅樂故二國有其器服工人)並存之其
後累朝無留意者(朝直/遥翻)樂工浸盡音制多亡髙祖始命
有司訪民間曉音律者議定雅樂當時無能知者然金
石羽族之飾稍壯麗於往時矣辛亥詔簡置樂官使修
其職又命中書監高閭參定　初晉張斐杜預共注律
三十卷自泰始以來用之(此晉泰/始也)律文簡約或一章之
中兩家所處生殺頓異(處昌/呂翻)臨時斟酌吏得為姦上留
心法令詔獄官詳正舊注七年尚書刪定郎王植集定
二注表奏之(魏晉以來尚書諸曹無刪定/郎此葢刪定律注而置官)詔公卿八座
參議考正竟陵王子良總其事衆議異同不能壹者制
㫖平决是歳書成廷尉山隂孔稚珪上表以為律文雖
定茍用失其平則法書徒明於袠裏(袠與/帙同)寃䰟猶結於
獄中竊尋古之名流多有法學今之士子莫肯為業縱
有習者世議所輕將恐此書永淪走吏之手矣今若置
律助教依五經例國子生有欲讀者策試高第即加擢
用以補内外之官庶幾士流有所勸慕(幾居/希翻)詔從其請
事竟不行　初林邑王范陽邁世相承襲(范陽邁見一/百二十四卷)
(宋文帝元嘉/二十三年)夷人范當根純攻奪其國遣使獻金簟等
物詔以當根純為都督緣海諸軍事林邑王(為下范諸/農攻當根)
(純張本使/疏吏翻)　魏冀州刺史咸陽王禧入朝(朝直/遥翻)有司奏
冀州民三千人稱禧清明有惠政請世胙冀州魏主詔
曰利建雖古未必今宜(易曰利/建侯)經野由君理非下請(周/禮)
(惟王建國辨方正位體國經/野鄭𤣥注云經謂為之里數)以禧為司州牧都督司豫
等六州諸軍事　初魏文明太后寵任宦者略陽苻承
祖官至侍中知都曹事(知尚書都/曹事也)賜以不死之詔太后
殂承祖坐贓應死魏主原之削職禁錮於家仍除悖義
將軍封佞濁子(悖蒲/内翻)月餘而卒承祖万用事親姻爭趨
附以求利(趨七/喻翻)其從母楊氏為姚氏婦(從母即姨也/從才用翻)獨
否常謂承祖之母曰姊雖有一時之榮不若妹有無憂
之樂(樂音/洛)姊與之衣服多不受彊與之(彊其兩翻/下彊使同)則曰
我夫家世貧美衣服使人不安不得已或受而埋之與
之奴婢則曰我家無食不能飼也常著弊衣自執勞苦
(飼祥吏翻/著則略翻)承祖遣車迎之不肯起彊使人抱置車上則
大哭曰爾欲殺我由是苻氏内外號為癡姨及承祖敗
有司執其二姨至殿廷其一姨伏法帝見姚氏姨貧弊
特赦之　李惠之誅也(事見一百三十四卷/宋順帝昇明二年)思皇后之
昆弟皆死(魏孝文謚其母李/貴人曰思皇后)惠從弟鳳為安樂王長樂
主簿長樂坐不軌誅(事見一百三十五卷髙帝建/元元年從才用翻樂皆音洛)鳳亦
坐死鳳子安祖等四人逃匿獲免遇赦乃出既而魏主
訪舅氏存者得安祖等皆封侯加將軍既而引見謂曰
卿之先世再獲罪於時(先世謂惠及/鳳見賢遍翻)王者設官以待賢
才由外戚而舉者季世之法也卿等既無異能且可還
家自今外戚無能者視此後又例降爵為伯去其軍號
(軍號將軍之號/也去羌呂翻)時人皆以為帝待馮氏太厚待李氏太
薄太常髙閭嘗以為言帝不聽及世宗尊寵外家乃以
安祖弟興祖為中山太守追贈李恵開府儀同三司中
山公諡曰莊
十年春正月戊午朔魏主朝饗羣臣於太華殿懸而不
樂　己未魏主宗祀顯祖於明堂以配上帝遂登靈臺
以觀雲物降居青陽左个布政事(鄭氏曰青陽左个/大寢東堂北偏)自
是每朔依以為常　散騎常侍庾蓽等聘於魏魏主使
侍郎成淹引蓽等於館南瞻望行禮(祀明堂登/靈臺之禮)辛酉魏
始以太祖配南郊魏主命羣臣議行次(五行之/次也)中書監
髙閭議以為帝王莫不以中原為正統不以世數為與
奪善惡為是非故桀紂至虐不廢夏商之厯厲恵至昏
無害周晉之錄晉承魏為金趙承晉為水燕承趙為木
秦承燕為火秦之既亡魏乃稱制𤣥朔且魏之得姓出
於軒轅(魏書曰魏之先出自黄帝軒轅氏黄帝子昌意/受封北國有大鮮卑山因以為號據史記以匈)
(奴為夏后氏苗/裔葢有此理)臣愚以為宜為土徳(按魏書帝紀道武/天興元年羣臣奏)
(國家承黄帝之後宜為/土德高閭葢申前議耳)祕書丞李彪著作郎崔光等議
以為神元與晉武往來通好至於桓穆志輔晉室(事並/見晉)
(紀神元力㣲也桓帝猗/㐌穆帝猗盧好呼到翻)是則司馬祚終於郟鄏(河南郡/河南縣)
(周之王城即郟鄏也/郟古洽翻鄏音辱)而拓跋受命於雲代昔秦并天下
漢猶比之共工卒繼周為火徳(漢律歴志曰祭典曰共/工氏覇九域言雖有水)
(徳在火木之間非其序也任智刑以彊故覇而不王秦/以水徳在周漢木火之間周人遷其行序故易不載卒)
(子恤翻共/讀曰恭)况劉石苻氏地褊世促魏承其弊豈可捨晉
而為土邪司空穆亮等皆請從彪等議壬戌詔承晉為
水徳祖申臘辰(等考異曰禮志太和十五年正月穆亮/  言云云按帝紀十六年正月壬戌詔)
(定行次以水承金葢/志誤以六為五耳)　甲子魏罷租課(租課李延壽/魏紀作袒祼)
魏宗室及功臣子孫封王者衆乙丑詔自非烈祖之胄
餘王皆降為公公降為侯而品如舊蠻王桓誕亦降為
公唯上黨王長孫觀以其祖有大功特不降(長孫道生/以功封上)
(黨王長/知兩翻)丹楊王劉昶封齊郡公加號宋王(昶丑/兩翻)　魏舊
制四時祭廟皆用中節丙子詔始用孟月擇日而祭(自/漢)
(以來宗廟成五祀四孟及臘/是也魏初用中節夷禮也)　以竟陵王子良領尚書
令　魏主毁太華殿為太極殿戊子徙居永樂宫(魏主/太和)
(元年起永樂遊觀于/平城之北苑樂音洛)以尚書李冲領將作大匠與司空
穆亮共營之　辛卯魏罷寒食饗(舊𫝊冬至後一百五/日為寒食初學記曰)
(周舉移書魏武明罸令陸翽鄴中記並云寒食斷火起/於介子推然周禮司烜氏仲春以木鐸徇火禁於國中)
(注云為仲春將出火今寒食凖節氣是仲春之末清明/是三月之初然則禁火並周制也魏先以寒食饗祖宗)
(今以其非/禮罷之)甲午魏主始朝日于東郊自是朝日夕月皆
親之(朝直/遥翻)丁酉詔祀堯於平陽舜於廣寗禹於安邑周
公於洛陽(皆因其故都而祀之皇甫謐曰舜所都或言/蒲阪或言潘潘今上谷也廣寗縣本屬上谷)
(又據水經註/潘當作瀵)皆令牧守執事(守式/又翻)其宣尼之廟祀於中
書省丁未改謚宣尼曰文聖尼父帝親行拜祭魏舊制
每歳祀天於西郊魏主與公卿從二千餘騎戎服遶壇
謂之蹹壇(騎竒寄翻/蹹與踏同)明日復戎服登壇致祀已又遶壇
謂之遶天(蕭子顯曰戎服遶壇魏主一周公卿七匝謂/之蹹壇明日復戎服登壇祠天魏主遶三匝)
(公卿七匝謂之/遶天復扶又翻)三月癸酉詔盡省之　卒已魏以髙麗
王雲為督遼海諸軍事遼東公髙句麗王詔雲遣其世
子入朝(句如字又音/駒麗力智翻)雲辭以疾遣其從叔升干隨使者
詣平城(從才/用翻)　夏四月丁亥朔魏班新律令大赦　辛
丑豫章文獻王嶷卒(嶷魚/力翻)贈假黄鉞都督中外諸軍事
丞相䘮禮皆如漢東平獻王故事嶷性仁謹廉儉不以
財賄為事齋庫失火(齋庫齋/内之庫)燒荆州還資(髙祖建元二/年嶷自荆州)
(還為/揚州)評直三千餘萬(評直論量/其所直也)主局各杖數十而已疾
篤遺令諸子曰才有優劣位有通塞運有貧富此自然
之理無足以相陵侮也(葢欲諸子不以位/埶相陵塞悉則翻)上哀痛特甚
久之語及嶷猶欷歔流涕(欷音希又許/氣翻􁓭音虛)嶷卒之日第庫
無見錢(見賢/遍翻)上敇月給嶷第錢百萬終上之世乃省
五月己巳以竟陵王子良為揚州刺史　魏文明太后
之䘮使人告于吐谷渾吐谷渾王伏連籌拜命不恭(吐/從)
(暾入聲/谷音浴)羣臣請討之魏主不許又請還其貢物帝曰貢
物乃人臣之禮今而不受是棄絶之彼雖欲自新其路
無由矣因命歸洮陽泥和之俘(去年長孫/百年所俘)秋七月庚申
吐谷渾遣其世子賀虜頭入朝于魏(朝直遥翻下同渾/考異曰魏吐谷)
(傳作賀魯頭/今從帝紀)詔以伏連籌為都督西垂諸軍事西海公
吐谷渾王遣兼員外散騎常侍張禮使於吐谷渾伏連
籌謂禮曰曩者宕昌常自稱名而見謂為大王今忽稱
僕又拘執使人欲使偏師往問何如禮曰君與宕昌皆
為魏藩比輙興兵攻之殊違臣節(使疏吏翻宕徒/浪翻比毗至翻)離京
師之日宰輔有言以為君能自知其過則藩業可保(離/力)
(智翻謂可保/藩臣之業也)若其不悛禍難將至矣(悛丑緣翻/難乃旦翻)伏連籌
黙然　甲戌魏遣兼員外散騎常侍廣平宋弁等來聘
及還魏主問弁江南何如弁曰蕭氏父子無大功於天
下既以逆取不能順守政令苛碎賦役繁重朝無股肱
之臣野有愁怨之民其得没身幸矣非貽厥孫謀之道
也　八月乙未魏以懐朔鎮將陽平王頥鎮北大將軍
陸叡皆為都督督十二將步騎十萬分為三道以擊柔
然(鎮將二將即亮翻騎奇寄翻遣考異曰魏帝紀太和/十一年八月壬申蠕蠕犯塞  平原王陸叡討之事)
(具蠕蠕𫝊十六年八月乙未詔陽平王頥左僕射陸叡/討蠕蠕按蠕蠕𫝊無十一年犯塞及征討事唯有十六)
(年八月頥叡出征事與/紀合葢十一年紀誤也)中道出黑山東道趣士盧河西
道趣侯延河軍過大磧大破柔然而還(趣七喻翻/磧七迹翻)　初
柔然伏名敦可汗(可從刋入/聲汗音寒)與其叔父那葢分道擊高
車阿伏至羅伏名敦屢敗那葢屢勝國人以那葢為得
天助乃殺伏名敦而立那葢號候其伏代庫者可汗(魏/收)
(曰魏言/恱樂也)改元太安　魏司徒尉元大鴻臚卿游明根累
表請老魏主許之引見(尉紆勿翻臚陵/六翻見賢遍翻)賜元𤣥冠素衣
(石渠論𤣥冠朝服戴聖曰𤣥冠/委貌也今此則𤣥冠委貌異制)明根委貌青紗單衣及
被服雜物等而遣之魏主親養三老五更於明堂己酉
詔以元為三老明根為五更帝再拜三老親袒割牲執
爵而饋肅拜五更(周禮九拜九曰肅拜鄭司農云肅拜/但俯下手今時撎是也陸徳明曰撎)
(於至翻即今之/揖更工衡翻)且乞言焉元明根勸以孝友化民又養
庶老國老於階下禮畢各賜元明根以步挽車及衣服
(步挽車不用牛/馬使人步挽之)祿三老以上公五更以元卿(元卿即/上卿)
九月甲寅魏主序昭穆於明堂(昭之/招翻)祀文明太后於𤣥
室(𤣥室北史作𤣥堂鄭/𤣥曰𤣥堂北堂也)辛未魏主以文明太后再朞哭
於永固陵左終日不輟聲凡二日不食甲戌辭陵還永
樂宫　武興氐王楊集始寇漢中至白馬梁州刺史隂
智伯遣軍主桓盧奴隂冲昌等擊破之俘斬數千人集
始走還武興請降于魏辛巳入朝于魏(降户江翻/朝直遥翻)魏以
集始為南秦州刺史漢中郡侯武興王　冬十月甲午
上殷祭太廟(殷祭大/祭也)　庚戌魏以安定王休為大司馬
特進馮誕為司徒誕熈之子也(馮熈見一百三十二卷/宋順帝昇明元年熈文)
(明后之/兄也)　魏太極殿成　十二月司徒參軍蕭琛范雲
聘于魏(琛丑/林翻)魏主甚重齊人親與談論顧謂羣臣曰江
南多好臣侍臣李元凱對曰江南多好臣嵗一易主江
北無好臣百年一易主魏主甚慙　上使太子家令沈
約撰宋書疑立袁粲𫝊審之於上(𫝊直/戀翻)上曰袁粲自是
宋室忠臣(此人心之公是/非不可泯者)約又多載宋世祖太宗諸鄙
瀆事上曰孝武事迹不容頓爾我昔經事明帝卿可思
諱惡之義(春秋之義/為尊者諱)於是多所刪除　是嵗林邑王范
陽邁之孫諸農帥種人攻范當根純復得其國(范當根/純奪林)
(邑國事見上年帥讀曰/率種章勇翻復扶又翻)詔以諸農為都督緣海諸軍事
林邑王　魏南陽公鄭羲與李冲昏姻冲引為中書令
出為西兖州刺史(西兖州時/治滑臺)在州貪鄙文明太后為魏
主納其女為嬪(后為于偽翻/嬪毗賓翻)徵為祕書監及卒尚書奏
謚曰宣詔曰葢棺定謚激揚清濁故何曾雖孝良史載
其繆醜(事見八十卷晉/武帝咸寜四年)賈充有勞直士謂之荒公(事見/八十)
(一卷晉武帝太康三年/謚法昏亂紀度曰荒)羲雖宿有文業而治闕廉清(治/直)
(吏/翻)尚書何乃情違至公愆違明典依謚法博聞多見曰
文不勤成名曰靈可贈以本官加謚文靈
　
　
　
　
　
　資治通鑑卷一百三十七
