
　資治通鑑巻一百七十　　宋　司馬光　撰
　　　　　　　　　　　　　　胡三省　音註
　陳紀四(起彊圉大淵獻盡/重光單閼凡五年)
　　臨海王(諱伯宗字奉業小字/藥王文帝嫡長子也)
光大元年春正月癸酉朔日有食之　尚書左僕射袁
樞卒(卒子/恤翻)　乙亥大赦改元(改元/光大)　辛卯帝祀南郊
壬辰齊上皇還鄴(去年八月如/晉陽今還)　己亥周主耕籍田(籍/又)
(尺/翻)　二月壬寅朔齊主加元服大赦　初髙祖為梁相
(高祖殺王僧辨立梁敬帝遂相/之因以受禪相息亮翻下同)用劉師知為中書舎人
師知渉學工文練習儀體(儀體謂朝/儀國體)厯世祖朝雖位宦
不遷而委任甚重(朝直遥/翻下同)與揚州刺史安城王頊尚書
僕射到仲舉同受遺詔輔政師知仲舉恒居禁中參决
衆事(恒戸/登翻)頊與左右三百人入居尚書省師知見頊地
望權勢為朝野所屬心忌之(屬之/欲翻)與尚書左丞王暹等
謀出頊於外(暹思/亷翻)衆猶豫未敢先發東宫通事舎人殷
不佞素以名節自任(按蕭子顯齊志東宫職􁉗未有通/事舎人五代志梁東宫官有通事)
(守舎人典法守/舎人陳因之)又受委東宮(言在東宮為/上所親委)乃馳詣相府
(是時尚書/省為相府)矯敕謂頊曰今四方無事王可還東府經理
州務(州務謂揚/州事務)頊將出中記室毛喜(五代志梁制蕃王/國及庶姓有持節)
(府有中録/事中記室)馳入見頊曰陳有天下日淺國禍繼臻(謂八/年之)
(間國連/有大䘮)中外危懼太后深惟至計(惟思/也)令王入省共康
庶績今日之言必非太后之意宗社之重願王三思(三/息)
(暫翻又/如字)須更聞奏無使姧人得肆其謀今出外即受制
於人譬如曹爽願作富家翁其可得邪(曹爽事見四十/五巻魏邵陵厲)
(公嘉平/元年)頊遣喜與領軍將軍吳明徹籌之明徹曰嗣君
諒闇(闇音/隂)萬機多闕殿下親實周召當輔安社稷願留
中勿疑頊乃稱疾召劉師知留之與語使毛喜先入言
於太后太后曰今伯宗㓜弱政事並委二郎(文帝居長/頊居次故)
(稱為/二郎)此非我意喜又言於帝帝曰此自師知等所為朕
不知也喜出以報頊頊因囚師知自入見太后及帝(見/賢)
(遍/翻)極陳師知之罪仍自草敕請畫(請畫/可也)以師知付廷尉
其夜於獄中賜死以到仲舉為金紫光禄大夫王暹殷
不佞並付治(付治付有司治罪也或作付冶付東冶使/徒作也以下文不害免官言之治字為是)
(暹息/亷翻)不佞不害之弟也少有孝行(不佞少居父喪以至/孝稱江陵之陷不佞)
(母死於亂兵不佞在吳道路隔絶乆不得奔赴四年之/中晝夜號泣居處飲食常為居䘮之禮後其兄不齊迎)
(母喪歸葬不佞居處之節如始聞問若此者又三年身/自負土手植松柏毎嵗時伏臘必三日不食少詩照翻)
(行下/孟翻)頊雅重之故獨得不死免官而已王暹伏誅自是
國政盡歸於頊(劉師知之事/大類楊愔)右衛將軍㑹稽韓子高鎮
領軍府在建康諸將中士馬最盛(㑹工外翻/將即亮翻)與仲舉通
謀事未發毛喜請簡士馬配子高并賜鐡炭使脩器甲
頊驚曰子高謀反方欲收執何為更如是邪(邪音/耶)喜曰
山陵始畢邉宼尚多而子髙受委前朝名為杖順若收
之恐不即授首或能為人患宜推心安誘(朝直遥翻/誘音酉)使
不自疑伺間圖之一壯士之力耳頊深然之(間古莧翻/  考異曰)
(陳書文沈后𫝊云安成王既專沈太后憂悶計無所出/乃宻賂宦者蔣裕令誘建安人張安國使據郡反冀因)
(此以圖髙宗安國事覺並為高宗所誅時后左右近侍/頗知其事后恐連逮黨與並殺之按后欲圖髙宗而令)
(安國據建安反理不相渉且后若寔有/此謀髙宗既立后豈得自全今删去)仲舉既廢歸私
第心不自安子郁尚世祖妹信義長公主(信義郡名五/代志吳郡常)
(熟縣梁置信義/郡長知两翻)除南康内史未之官子高亦自危求出
為衡廣諸鎮郁毎乗小輿蒙婦人衣與子高謀㑹前上
虞令陸昉及子高軍主告其謀反(昉分/罔翻)頊在尚書省因
召文武在位議立皇太子平旦仲舉子高入省皆執之
(到仲舉既廢歸私第非在位/者盖頊召其㑹議因而執之)并郁送廷尉下詔於獄賜
死(傳考異曰陳書子高傳死在光大元年八月按華皎/  子高誅後皎始謀叛帝紀此年五月皎已謀反又)
(慈訓太后令先言劉師知子髙誅後乃及余孝頃始興/王伯茂傳師知等誅後伯茂乃進號中衛然則子高傳)
(誤/也)餘黨一無所問　辛亥南豫州刺史余孝頃坐謀反
誅　癸丑以東揚州刺史始興王伯茂為中衛大將軍
開府儀同三司(梁置四中將軍軍/衛橅䕶止施於内)伯茂帝之母弟也劉
師知韓子高之謀伯茂皆預之司徒頊恐扇動内外故
以為中衛專使之居禁中與帝逰處(處昌/呂翻)　三月甲午
以尚書右僕射沈欽為侍中左僕射(史言沈欽/官兼两省)　夏四
月癸丑齊遣散騎常侍司馬㓜之來聘(散悉亶翻/騎竒寄翻)　湘
州刺史華皎(華戸/化翻)聞韓子髙死内不自安(皎與劉師知/韓子髙皆為)
(文帝所親任二人/既死故皎不自安)繕甲聚徒撫循所部啓求廣州以卜
朝廷之意司徒頊偽許之而詔書未出皎遣使潜引周
兵又自歸於梁以其子𤣥響為質(使䟽吏翻/質音致)五月癸巳
頊以丹陽尹吳明徹為湘州刺史　甲午齊以東平王
儼為尚書令　司徒頊遣吳明徹帥舟師三萬趣郢州
(帥讀曰率下同/趣七喻翻下同)丙申遣征南大將軍淳于量帥舟師五
萬繼之又遣冠武將軍楊文通從安成歩道出茶陵(梁/置)
(冠武將軍與折衝同班五代志廬陵郡安復縣舊置安/成郡茶陵縣漢屬長沙郡吳分屬湘東郡隋并入衡山)
(郡湘潭縣九域志茶陵縣屬/衡州在州東三百五十五里)巴山太守黄法慧從宜陽
出澧陵(宜陽即豫章郡宜春縣也晉孝武帝更名宜陽/避太后諱也隋復曰宜春縣帯袁州後漢立醴)
(陵縣屬長沙郡九域志在郡東一百六十/里自宜春至醴陵二百二十里守式又翻)共襲華皎并
與江州刺史章昭逹郢州刺史程靈洗合謀進討六月
壬寅以司空徐度為車騎將軍摠督建康諸軍歩道趣
湘州　辛亥周主尊其母叱奴氏為皇太后(按魏收官/氏志拓䟦)
(興於代北兼并他部以本部中别族為内/姓其他諸部隨方分之北方有叱奴氏)　己未齊封
皇弟仁機為西河王仁約為樂浪王(樂音洛下/同浪音琅)仁儉為
潁川王仁雅為安樂王仁直為丹陽王(考異曰北齊書/帝紀名統今從)
(列傳統/謂仁直)仁謙為東海王(皆郡王也五代志安樂/郡宻雲縣舊置安樂郡)　華皎
使者至長安梁王亦上書言狀且乞師(華戸化翻使䟽/吏翻上時掌翻)
周人議出師應之司㑹崔猷曰前歳東征死傷過半(謂/攻)
(齊洛陽也事見上巻文/帝天嘉五年㑹古外翻)比雖循撫瘡痍未復今陳氏保
境息民共敦鄰好(比毗至翻/好呼到翻)豈可利其土地納其叛臣
違盟約之信興無名之師乎晉公護不從閠六月戊寅
遣襄州摠管衛公直督柱國陸通大將軍田𢎞權景宣
元定等將兵助之(將即亮翻又/音如字領也)　辛巳齊左丞相咸陽
武王斛律金卒年八十長子光為大將軍(相息亮翻卒/子恤翻長知)
(两/翻)次子羡及孫武都並開府儀同三司出鎭方岳(斛律/羡鎮)
(幽州武都鎮/梁兖二州)其餘子孫封侯顯貴者甚衆門中一皇后
二太子妃(金子光長女孝昭納為太子妃次女武/成納為太子妃後主受内禪立為皇后)三公
主(按後祖珽言光男尚公主葢光/子武都世雄恒伽皆尚主也)事齊貴寵三世無比
自肅宗以來禮敬尤重毎朝見常聼乗歩挽車至階(朝/直)
(遥翻見賢遍翻歩挽車/不用牛馬令人歩挽之)或以羊車迎之然金不以為喜
嘗謂光曰我雖不讀書聞古來外戚鮮有能保其族者
(鮮息/淺翻)女若有寵為諸貴所嫉無寵為天子所憎我家直
以勛勞致富貴何必藉女寵也(史言斛律/金有識)　壬午齊以
東平王儼録尚書事以左僕射趙彦深為尚書令并省
尚書左僕射婁定逺為左僕射(自并省入為/鄴省左僕射)中書監徐
之才為右僕射定逺昭之子也(昭婁后/之弟)　秋七月戊申
立皇子至澤為太子　八月齊以任城王湝為太師(任/音)
(壬湝音皆/又戸皆翻)馮翊王潤為大司馬段韶為左丞相賀抜仁
為右丞相侯莫陳相為太宰婁叡為太傅斛律光為太
保韓祖念為大將軍趙郡王叡為太尉東平王􁃽為司
徒儼有寵於上皇及胡后峕兼京畿大都督領軍大將
軍領御史中丞魏朝故事中丞出與皇太子分路(分路/而行)
(不引車避道/朝直遥翻)王公皆遥駐車去牛頓軛於地以待其過
(去羌吕翻/軛於革翻)其或遲違(不即駐車頓軛/是遲遲為違法)則前驅以赤棒棒
之(棒部/項翻)自遷鄴以後此儀廢絶上皇欲尊寵儼命一遵
舊制儼初從北宫出將上中丞(將上時掌翻今人謂/領職視事為禮上)凡
京畿歩騎領軍官屬中丞威儀司徒鹵簿莫不畢從(騎/竒)
(寄翻從/才用翻)上皇與胡后張幕於華林園東門外而觀之遣
中使驟馬趣仗(趣􁃽前導儀仗也使/䟽吏翻趣七喻翻)不得入自言奉敕
赤棒卒應聲碎其鞍馬驚人墜上皇大笑以為善更敕
駐車勞問良乆(勞問􁃽也/勞力到翻)觀者傾鄴城􁃽恒在宫中坐
含光殿視事(恒戸登/翻下同)諸父皆拜之上皇或時如并州(晉/陽)
(宫在/并州)􁃽恒居守(恒戸登翻/守式又翻)毎送行或半路或至晉陽乃
還(還從宣翻/又音如字)器玩服餙皆與齊主同所須悉官給嘗於
南宫見新氷早李(齊主時居鄴之南宫􁃽/從上皇胡后居北宫)還怒曰尊兄
已有我何意無(􁃽嘗謂齊/主為尊兄)自是齊主或先得新竒屬官
及工人必獲罪儼性剛决嘗言於上皇曰尊兄懦何能
帥左右上皇毎稱其才有廢立意胡后亦勸之既而中
止(儼與齊主既定君臣之分而常以兄弟相呼又有奪/嫡之意史厯言之為􁃽怙寵致禍張本帥讀曰率)
　華皎遣使誘章昭逹昭逹執送建康又誘程靈洗靈
洗斬之(華戸化翻使䟽吏/翻誘音酉下並同)皎以武州居其心腹(五代志/武陵郡)
(梁置/武州)遣使誘都督陸子隆子隆不從遣兵攻之不克巴
州刺史戴僧朔等並𨽻於皎(文帝命皎都督湘巴等四/州五代志巴陵郡梁置巴)
(州/)長沙太守曹慶等本𨽻皎下遂為之用(湘州與長沙/郡同治所以)
(州統郡故曰本𨽻/皎下守手又翻)司徒頊恐上流守宰皆附之乃曲赦
湘巴二州九月乙巳悉誅皎家屬梁以皎為司空遣其
柱國王操將兵二萬助之周權景宣將水軍元定將陸
軍衛公直摠之與皎俱下(將即亮翻又/音如字領也)淳于量軍夏口
直軍魯山使元定以歩騎數千圍郢州(騎竒寄翻紀考/異曰陳帝  云)
(歩騎二萬葢夸誕/之辭今從周帝紀)皎軍於白螺(水經江水過長沙下雋/縣北湘水從南來注之)
(江水又東過彭城口又東過如山北又/東過白螺山南螺盧戈翻雋辭兖翻)與吳明徹等相
持徐度楊文通由嶺路襲湘州(嶺路即前所出安/成宜陽歩道也)盡獲
其所留軍士家屬皎自巴陵與周梁水軍順流乗風而
下軍勢甚盛戰於沌口(沌柱/兖翻)量明徹募軍中小艦多賞
金銀令先出當西軍大艦受其拍西軍諸艦𤼵拍皆盡
然後量等以大艦拍之西軍艦皆碎沒於中流(戰船置/拍竿𤼵)
(之以拍敵船/艦戸黯翻)西軍又以艦載薪因風縱火俄而風轉自
焚西軍大敗皎與戴僧朔單舸走(舸古/我翻)過巴陵不敢𤼵
岸(𤼵恐當/作登)逕奔江陵衛公直亦奔江陵元定孤軍進退
無路斫竹開徑且戰且引欲趣巴陵(趣七/喻翻)巴陵巳為徐
度等所據度等遣使偽與結盟許縱之還國定信之觧
仗就度度執之盡俘其衆(馬考異曰陳書云獲萬餘人/  四千匹亦恐夸誕今不取)
并擒梁大將軍李廣定憤恚而卒(恚於避翻/卒子恤翻)皎黨曹慶
等四十餘人並伏誅唯以岳陽太守章昭裕昭逹之弟
桂陽太守曹宣髙祖舊臣衡陽内史汝隂任忠嘗有宻
啓皆宥之吳明徹乗勝攻梁河東㧞之(守式又翻五代/志巴陵郡湘隂)
(縣梁置岳陽郡桂陽郡郴縣梁置桂陽郡長沙郡衡山/縣舊置衡陽郡陳以衡陽為王國故置内史南郡松滋)
(縣舊置河東/郡任音壬)周衛公直歸罪於梁柱國殷亮梁主知非
其罪然不敢違遂誅之周與陳既交惡周沔州刺史裴
寛白㐮州摠管請益戍兵并遷城於羊蹄山以避水(五/代)
(志沔陽郡甑山縣梁置梁安郡西魏改曰魏安郡置江/州廢帝三年改曰沔州甑山有陽䑓山在漢川之南三)
(十五里土俗/訛為羊蹄山)摠管兵未至程靈洗舟師奄至城下㑹大
雨水暴漲靈洗引大艦臨城發拍撃樓堞皆碎(堞徒/協翻)矢
石晝夜攻之三十餘日陳人登城寛猶帥衆執短兵拒
戰(帥讀/曰率)又二日乃擒之　丁巳齊上皇如晉陽山東水
饑(按李百藥書山/東大水人饑)僵尸滿道(僵居/良翻)　冬十月甲申帝享
太廟　十一月戊戌朔日有食之　丙午齊大赦　癸
丑周許穆公宇文貴自突厥還卒於張掖(宇文貴與陳/公純等如突)
(厥逆女突厥留之貴以疾先得還厥九勿/翻還從宣翻又音如字卒子恤翻掖音亦)　齊上皇還
鄴　十二月周晉公䕶母卒(卒子/恤翻)詔起令視事(令力/丁翻)
齊秘書監祖珽與黄門侍郎劉逖友善珽欲求宰相乃
䟽趙彦深元文遥和士開罪狀令逖奏之逖不敢通彦
深等聞之先詣上皇自陳上皇大怒執珽詰之(珽它鼎/翻詰去)
(吉/翻)珽因陳士開文遥彦深等朋黨弄權賣官鬻獄事上
皇曰爾乃誹謗我珽曰臣不敢誹謗陛下取人女上皇
曰我以其饑饉收養之耳珽曰何不開倉振給乃買入
後宫乎上皇益怒以刀環築其口鞭杖亂下將撲殺之
(撲弼/角翻)珽呼曰陛下勿殺臣臣為陛下合金丹(呼火故翻/為于偽翻)
(合音/閤)遂得少寛(少詩/沼翻)珽曰陛下有一范増不能用(漢髙/帝之)
(言/)上皇又怒曰爾自比范増以我為項羽邪(邪音/耶)珽曰
項羽布衣帥烏合之衆五年而成覇業(帥讀/曰率)陛下藉父
兄之資纔得至此臣以為項羽未易可輕上皇愈怒令
以土塞其口(易以豉翻/塞悉則翻)珽且吐且言乃鞭二百配甲坊
尋徙光州(五代志東萊/郡舊置光州)敕令牢掌别駕張奉福曰牢者
地牢也乃置地牢中桎梏不離身(離力/智翻)夜以蕪菁子為
燭眼為所熏由是失明(本草曰蕪菁主明目今珽由是/失明盖其子餌之則明目以之)
(為燭則烟熏眼而失明衍義曰蕪菁今世俗謂之蔓菁/夏則枯蔬圃復種之謂之鷄毛菜正在春時採擷之餘)
(收子為油審是則菜油也東南之/人多以之照夜未嘗熏眼失明)　齊七兵尚書畢義
雲(杜佑曰魏始置五兵尚書謂中兵外兵别兵都兵騎/兵也晉分中外各為左右雖與舊為七曹唯有五兵)
(尚書無七兵尚書之名至後魏始有七兵尚書/今諸家著述或謂晉太康中置七兵尚書誤矣)為治酷
忍非人理所及(治直/吏翻)於家尤甚夜為盗所殺遺其刀騐
之其子善昭所佩刀也有司執善昭誅之(史書此以垂/戒然以情觀)
(之善昭果弑其父必不遺刀以/待騐盖盗為此計以殺其子)
二年春正月己亥安成王頊進位太傅領司徒加殊禮
　辛丑周主祀南郊　癸亥齊主使兼㪚騎常侍鄭大
䕶來聘　湘東忠肅公徐度卒(卒子/恤翻)　二月丁卯周主
如武功　突厥木杆可汗貮於周(厥九勿翻杆公旦翻/可從刋入聲汗音寒)
更許齊人以昏留陳公純等數年不返(純等逆女見上/巻文帝天嘉六)
(年/)㑹大雷風壊其穹廬(壊音/怪)旬日不止木杆懼以為天
譴即僃禮送其女於周純等奉之以歸三月癸卯至長
安周主行親迎之禮(迎魚敬翻古者天子娶於諸侯使/同姓諸侯為之主桓八年祭公來)
(遂逆王后於紀杜預注云祭公來受命於/魯是也周主行親迎與突厥為敵國之禮)甲辰周大赦
　乙巳齊以東平王􁃽為大將軍南陽王綽為司徒開
府儀同三司徐顯秀為司空廣寧王孝珩為尚書令(珩/音)
(行/)　戊午周燕文公于謹卒(燕因肩翻/卒子恤翻)謹勲髙位重而
事上益恭毎朝㕘所從不過二三騎朝廷有大事多與
謹謀之(朝直遥翻/騎竒寄翻)謹盡忠補益於功臣中特被親信禮
遇隆重始終無閒(被皮義翻/閒古莧翻)教訓諸子務存静退而子
孫蕃衍(蕃音/煩)率皆顯逹　吳明徹乗勝進攻江陵(乗沌/口之)
(勝/也)引水灌之梁主出頓紀南以避之(劉昭曰江陵縣北/十餘里有紀南城)
周摠管田𢎞從梁主副摠管髙琳與梁僕射王操守江
陵三城晝夜拒戰十旬梁將馬武吉徹擊明徹敗之(將/則)
(亮翻敗/補邁翻)明徹退保公安梁主乃得還　夏四月辛巳周
以逹奚武為太傅尉遲迥為太保齊公憲為大司馬
齊上皇如晉陽　齊尚書左僕射徐之才善醫上皇有
疾之才療之既愈中書監和士開欲得次遷乃出之才
為兖州刺史(為齊主疾作追之才不及張本/五代志魯郡舊兖州治瑕丘)五月癸卯
以尚書右僕射胡長仁為左僕射士開為右僕射長仁
太上皇后之兄也　庚戍周主享太廟庚申如醴泉宫
(醴泉宫即漢甘泉宫之舊地在漢馮翊池陽/縣西後魏於此置寕夷縣隋改曰醴泉縣)　壬戍齊
上皇還鄴(還從宣翻/又音如字)　秋七月壬寅周隨桓公楊忠卒
(卒子/恤翻)子堅襲爵堅為開府儀同三司小宫伯(周禮宫伯/屬天官中)
(士二人下士二人鄭𤣥注云伯長也掌王宫宿衛之官/及其政令行其秩叙作其徒役之事後周置左右宫伯)
(掌侍衛之禁各更直/於内小宫伯貳之)晉公護欲引以為腹心堅以白忠
忠曰两姑之間難為婦汝其勿往堅乃辭之(史以楊忠/有識因書)
(其卒而書之楊/堅始見于此)　丙午帝享太廟　戊午周主還長安
壬戍封皇弟伯智為永陽王伯謀為桂陽王　八月齊
請和於周周遣軍司馬陸程聘於齊九月丙申齊使侍
中斛斯文略報之　冬十月癸亥周主享太廟　庚午
帝享太廟　辛巳齊以廣寧王孝珩録尚書事左僕射
胡長仁為尚書令右僕射和士開為左僕射中書監唐
邕為右僕射　十一月壬辰朔日有食之　齊遣兼散
騎常侍李諧來聘(散悉亶翻/騎竒寄翻)　甲辰周主如岐陽(五代/志太)
(原郡雍縣/有岐陽宫)　周遣開府儀同三司崔彦等聘於齊　始
興王伯茂以安成王頊專政意甚不平屢肆惡言(頊吁/玉翻)
甲寅以太皇太后令誣帝云與劉師知華皎等通謀(言/以)
(者明太皇太后令頊/為之也華戸化翻)且曰文皇知子之鑒事等帝堯傳
弟之懐又符太伯今可還申曩志崇立賢君遂廢帝為
臨海王以安成王入纂又下令黜伯茂為温麻侯(温麻/縣侯)
(也沈約曰晉武帝以温麻船屯立/縣屬晉安郡晉安隋改為建安)寘諸别館安成王使
盗邀之於道殺之車中　齊上皇疾作驛追徐之才未
至辛未疾亟以後事屬和士開(屬之/欲翻)握其手曰勿負我
也遂殂於士開之手(殂祚乎翻/年三十二)明日之才至復遣還州
(還兖州也/復扶又翻)士開秘䘮三日不𤼵黄門侍郎馮子琮問其
故士開曰神武文襄之䘮皆秘不發(神武卒見一百六/十巻梁武帝太清)
(元年文襄卒見一百/六十二巻太清三年)今至尊年少(少詩/沼翻)恐王公有貮心
者意欲盡追集於凉風堂然後與公議之士開素忌太
尉録尚書事趙郡王叡及領軍婁定逺子琮恐其矯遺
詔出叡於外奪定逺禁兵乃説之曰(説式/芮翻)大行先已傳
位於今上羣臣富貴者皆至尊父子之恩但令在内貴
臣一無改易王公必無異志(令力/丁翻)世異事殊豈得與覇
朝相比(髙歡髙澄未即簒魏握魏之政北齊/君臣皆謂之覇朝朝直遥翻下同)且公不出
宫門已數日升遐之事(鄭𤣥曰升上也避己也/上己者若仙去云耳)行路皆
傳乆而不舉(謂不舉哀/成服也)恐有他變士開乃𤼵䘮丙子大
赦戊寅尊太上皇后為皇太后侍中尚書左僕射元文
遥以馮子琮胡太后之妹夫恐其賛太后干預朝政(朝/直)
(遥/翻)與趙郡王叡和士開謀出子琮為鄭州刺史世祖驕
奢滛泆役繁賦重吏民苦之(史言亡齊/者武成)甲申詔所在百
工細作悉罷之鄴下晉陽中山宫人官口之老病者悉
簡放(齊有鄴宫晉陽宫中山宫官/口罪人家口沒官為奴婢者)諸家緣坐在流所者
聽還(縁坐謂罪非正犯/緣親戚而坐罪者)　周梁州恒稜獠叛(據趙文表/傳恒稜地)
(名所在險固方數百里羣獠居之文表既平/獠遂置為蓬州恒戸登翻獠魯皓翻下同)摠管長史
南鄭趙文表討之(趙文表為梁州摠管/府長史長知两翻)諸將欲四靣進
攻(將即/亮翻)文表曰四靣攻之獠無生路必盡死以拒我未
易可克今吾示以威恩為惡者誅之從善者撫之善惡
既分破之易矣(易以/豉翻)遂以此意遍令軍中時有從軍熟
獠多與恒稜親識即以實報之(境上内附者/謂之熟獠)恒稜猶豫
未决文表軍已至其境獠中先有二路一平一險有獠
帥數人來見(帥所/類翻)請為鄉導(鄉讀/曰嚮)文表曰此路寛平不
須為導卿但先行慰諭子弟使來降也(降戸江/翻下同)乃遣之
文表謂諸將曰獠帥謂吾從寛路而進必設伏以邀我
當更出其不意乃引兵自險路入乗髙而望果有伏兵
獠既失計争帥衆來降(降戸/江翻)文表皆慰撫之仍徴其租
税無敢違者周人以文表為蓬州長史(蓬州本漢宕渠/之地李勢時為)
(獠所據蕭齊立歸化郡梁置安固縣及伏/虞郡後周置蓬州因蓬山而以為名也)
　　高宗宣皇帝上之上(諱頊字紹世小字師利/始興王道譚第二子也)
大建元年春正月辛卯朔周主以齊世祖之䘮罷朝㑹
(朝直/遥翻)遣司㑹李綸弔賻(賻音附公羊傳曰貨/財曰賻㑹古外翻)且㑹葬
甲午安成王即皇帝位改元大赦復太皇太后為皇太
后皇太后為文皇后立妃桞氏為皇后世子叔寳為太
子封皇子叔陵為始興王奉昭烈王祀(文帝以子伯茂/奉始興昭烈王)
(祀帝既殺伯茂/以叔陵奉祀)乙未上謁太廟丁酉以尚書僕射沈欽
為左僕射度支尚書王勱為右僕射勱份之孫也(度徒/洛翻)
(勱音邁份府巾翻份/奐之弟肅之叔父也)　辛丑上祀南郊　壬寅封皇子
叔英為豫章王叔堅為長沙王　戊午上享太廟　齊
博陵文簡王濟世祖之母弟也為定州刺史語人曰次
叙當至我矣(言以兄弟之次亦當/為天子也語牛􁀙翻)齊主聞之隂使人就
州殺之葬贈如禮　二月乙亥上耕籍田(籍秦/昔翻)　甲申
齊葬武成帝於永平陵廟號世祖　乙丑齊徙東平王
儼為琅邪王(邪音/耶)　齊遣侍中叱列長乂聘於周(姓纂/叱列)
(複姓出於拓/䟦氏西部)　齊以司空徐顯秀為太尉并省尚書令
婁定逺為司空初侍中尚書右僕射和士開為世祖所
親狎出入臥内無復期度(復扶/又翻)遂得幸於胡后及世祖
殂齊主以士開受顧託深委任之威權益盛與婁定逺
及録尚書事趙彦深侍中尚書左僕射元文遥開府儀
同三司唐邕領軍綦連猛髙阿那肱(李延夀曰綦連其/先姬姓六國末避)
(亂出塞保祈連山因以山為姓北人語訛故/曰綦連魏收官氏志綦連氏出於西方諸部)度支尚書
胡長粲俱用事時號八貴(樂音/洛)太尉趙郡王叡大司馬
馮翊王潤安德王延宗與婁定逺元文遥皆言於齊主
請出士開為外任㑹胡太后觴朝貴於前殿(朝直/遥翻)叡靣
陳士開辠失云士開先帝弄臣城狐社䑕受納貨賂穢
亂宫掖(掖音/亦)臣等義無杜口冐死陳之太后曰先帝在
時王等何不言今日欲欺孤寡邪(邪音/耶)且飲酒勿多言
叡等辭色愈厲儀同三司安吐根曰臣本商胡(安吐根/本安息)
(胡人天平初柔然主使至晉陽吐根宻格柔然情狀高/歡因為之備柔然入掠無獲而返其後歡與柔然和親)
(結成婚媾皆吐根為行人/既而歸歡由是見親待)得在諸貴行末(行戸/剛翻)既受厚
恩豈敢惜死不出士開朝野不定太后曰異日論之王
等且㪚叡等或投冠於地或拂衣而起明日叡等復詣
雲龍門(復扶/又翻)令文遥入奏之三返太后不聽左丞相段
韶使胡長粲傳太后言曰梓宫在殯事太怱怱欲王等
更思之叡等遂皆拜謝長粲復命太后曰成妹母子家
者兄之力也(長粲胡太后/之兄故云然)厚賜叡等罷之太后及齊主
召問士開對曰先帝於羣臣之中待臣最厚陛下諒闇
始爾(闇音/隂)大臣皆有覬覦(覬音冀/覦音俞)今若出臣正是翦陛
下羽翼宜謂叡云文遥與臣俱受先帝任用豈可一去
一留並可用為州且出納如舊(尚書出納帝命/令且如舊領職)待過山
陵然後遣之叡等謂臣眞出心必喜之(喜許/記翻)帝及太后
然之告叡等如其言乃以士開為兖州刺史文遥為西
兖州刺史(西兖州時/治滑臺)葬畢叡等促士開就路太后欲留
士開過百日(古者葬日虞既三虞用剛日卒/哭後人百日而卒哭至今猶然)叡不許数
日之内太后數以為言(后數所/角翻)有中人知太后密㫖者
謂叡曰太后意既如此殿下何宜苦違叡曰吾受委不
輕今嗣主㓜冲豈可使邪臣在側不守之以死何面戴
天遂更見太后苦言之太后令酌酒賜叡叡正色曰今
論國家大事非為巵酒(為于/偽翻)言訖遽出士開載美女珠
簾詣婁定逺謝曰諸貴欲殺士開䝉王力(武成帝封婁/定逺臨淮郡)
(王故/稱之)特全其命用為方伯今當奉别謹上二女子一珠
簾(上時/掌翻)定逺喜謂士開曰欲還入不(不讀/曰否)士開曰在内
乆不自安今得出實遂本志不願更入但乞王保䕶長
為大州刺史足矣定逺信之送至門士開曰今當逺出
願得一辭覲二宫定逺許之士開由是得見太后及帝
進説曰(見賢遍翻/説式芮翻)先帝一旦登遐臣愧不能自死觀朝
貴意勢欲以陛下為乾明(乾明齊濟南王年號也事見/一百六十八巻文帝天嘉元)
(年/)臣出之後必有大變臣何靣目見先帝於地下因慟
哭帝太后皆泣問計安出士開曰臣已得入復何所慮
正須數行詔書耳(復扶又翻下將復后/復復以同行戸剛翻)於是詔出定逺
為青州刺史責趙郡王叡以不臣之罪旦日叡將復入
諌妻子咸止之叡曰社稷事重吾寧死事先皇不忍見
朝廷顛沛至殿門又有人謂曰殿下勿入恐有變叡曰
吾上不負天死亦無恨入見太后(見賢/遍翻)太后復以為言
叡執之彌固出至永巷遇兵執送華林園雀離佛院(釋/氏)
(西域記龜兹國北四十里山上有寺/名曰雀離大清浄故倣以建佛院)令劉桃枝拉殺之
(拉盧合翻射考異曰北齊帝紀天統三年六月以并省/尚書左僕  婁定逺為尚書左僕射五年二月殺趙郡)
(王叡三月以并省尚書令婁定逺為司空葢定逺既為/僕射復為并省尚書令也按和士開傳先出定逺然後)
(殺叡叡死必在定逺作司空後帝紀誤也但不知果在/何時耳又士開傳云出為青州定逺傳云尋除瀛州盖)
(先出為青州後/乃除瀛州也)叡乆典朝政(文宣帝時濟南以太子監/國立大都督府與尚書省)
(分理衆事以叡攝大都督府長史至武成之世拜尚/書令又進攝録尚書事又進太尉朝直遥翻下同)清
正自守朝野寃惜之復以士開為侍中尚書左僕射定
逺歸士開所遺(遺于/季翻)加以餘珍賂之　三月齊主如晉
陽夏四月甲子以并州尚書省為大基聖寺晉祠為大
崇皇寺(魏收志太原郡/晉陽縣有晉祠)乙丑齊主還鄴　齊主年少多
嬖寵(少詩/沼翻)武衛將軍髙阿那肱素以謟佞為世祖及和
士開所厚世祖多令在東宫侍齊主由是有寵累遷并
省尚書令封淮隂王世祖簡都督二十人使侍衛東宫
(齊左右衛府領左右府其/御仗屬官各有正副都督)昌黎韓長鸞預焉齊主獨親
愛長鸞長鸞名鳯以字行累遷侍中領軍摠知内省機
密宫婢陸令萱者其夫漢陽駱超坐謀叛誅令萱配掖
庭子提婆亦沒為奴齊主之在襁褓令萱保養之令萱
巧黠善取媚(黠戸/入翻)有寵於胡太后宫掖之中獨擅威福
封為郡君和士開髙阿那肱皆為之養子齊主以令萱
為女侍中(後魏孝文改定内官左右昭儀三夫人九嬪/世婦御女之外又置内職典内司視尚書令)
(僕作司大監女侍/中三官視二品監)令萱引提婆入侍齊主朝夕戱狎累
遷至開府儀同三司武衛大將軍宫人穆舎利者斛律
后之從婢也(從于/用翻)有寵於齊主令萱欲附之乃為之養
母薦為𢎞德夫人(河清新令𢎞德崇徳正/徳三夫人位比三公)因令提婆冐
姓穆氏然和士開用事最乆諸幸臣皆依附之以固其
寵齊主思祖珽(齊主受内禪祖珽/啓其謀故思之)就流囚中除海州刺
史(祖珽去年徙光州五代志東海郡/梁置南北二青州東魏改為海州)珽乃遺陸媪弟儀
同三司悉逹書曰趙彦深心腹深沈欲行伊霍事(遺于/季翻)
(媪烏老翻陸媪即/謂令萱沈持林翻)儀同姊弟豈得平安何不早用智士
邪和士開亦以珽有膽略欲引為謀主乃棄舊怨虛心
待之與陸媪言於帝曰襄宣昭三帝之子皆不得立(謂/文)
(襄文宣孝/昭之子也)今至尊獨在帝位者祖孝徴之力也(祖珽字/孝徴事)
(見上巻文帝/天嘉元年)人有功不可不報孝徴心行雖薄(行下/孟翻)竒
略出人緩急可使且其人已盲必無反心請呼取問以
籌筴齊主從之召入為秘書監加開府儀同三司士開
譛尚書令隴東主胡長仁驕恣出為齊州刺史長仁怨
憤謀遣刺客殺士開事覺士開與珽謀之珽引漢文帝
誅薄昭故事(薄昭事見十四巻漢文帝十年胡/長仁帝舅也故引此事以誅之)遂遣使
就州賜死(使䟽/吏翻)　五月庚戍周主如醴泉宫　丁巳以
吏部尚書徐陵為左僕射　秋七月辛卯皇太子納妃
沈氏(建考異曰陳書南史沈后𫝊皆云太/  三年拜太子妃誤也今從帝紀)吏部尚書君
理之女也　辛亥周主還長安　八月庚辰盗殺周孔
城防主以其地入齊(魏收志漢晉河南新城縣後魏置/新城郡治孔城其地在隋河南郡)
(伊闗/縣界)九月辛卯周遣齊公憲與柱國李穆將兵趣宜陽
(杜佑曰宜陽/郡今福昌縣)築崇德等五城(趣七/喻翻)　歐陽紇在廣州十
餘年(武帝永定二年紇與父頠定廣/州至是凡十二年紇下沒翻)威惠著於百越自
華皎之叛帝心疑之(華戸/化翻)徴為左衛將軍紇恐懼其下
多勸之反遂舉兵攻衡州刺史錢道戢(此始興之衡州/五代志南海郡)
(始興縣梁置安/逺郡及東衡州)帝遣中書侍郎徐儉持節諭㫖紇初見
儉盛仗衛言辭不恭儉曰呂嘉之事誠當已逺(呂嘉事/見二十)
(巻漢武帝元/鼎五年六年)將軍獨不見周廸陳寳應乎(周廸陳寳應/皆以叛換敗)
(死事並見/文帝紀)轉禍為福未為晚也紇黙然不應置儉於孤
園寺累旬不得還紇嘗出見儉儉謂之曰將軍業已舉
事儉須還報天子儉之性命雖在將軍將軍成敗不在
於儉幸不見留紇乃遣儉還儉陵之子也(徐陵時貴/顯於陳朝)冬
十月辛未詔車騎將軍章昭逹討紇　壬午上享太廟
　十一月辛亥周鄫文公長孫儉卒(鄫兹陵翻長知/两翻卒子恤翻)
辛丑齊以斛律光為太傅馮翊王潤為太保琅邪王儼
為大司馬十二月庚午以蘭陵王長恭為尚書令庚辰
以中書監魏收為左僕射　周齊公憲等圍齊宜陽絶
其糧道　自華皎之亂與周人絶至是周遣御正大夫
杜杲來聘請復脩舊好(杜杲來聘于陳故使來修/舊好復扶又翻好呼到翻)上許
之遣使如周(使䟽/吏翻)
二年春正月乙酉朔齊改元武平　齊東安王婁叡卒
(東安郡王五代志琅邪郡/沂水縣舊置東安郡也)　丙午上享太廟　戊申齊
使兼散騎常侍裴讞之來聘(散悉亶翻騎竒寄翻/讞魚蹇翻又魚列翻)　齊
太傅斛律光將歩騎三萬救宜陽屢破周軍築統闗豐
化二城而還(還從宣翻/又如字)周軍追之光縱擊又破之獲其
開府儀同三司宇文英梁景興(周軍雖屢敗而/攻宜陽不輟)二月己
巳齊以斛律光為右丞相并州刺史又以任城王湝為
太師賀㧞仁録尚書事(任音壬湝音/皆又古皆翻)　歐陽紇召陽春
太守馮僕至南海(五代志高涼郡陽春縣梁置陽/春郡廣州治南海郡守式又翻)誘與
同反僕遣使告其母洗夫人夫人曰我為忠貞經今两
世(僕及父融為両世誘音/酉使䟽吏翻洗息典翻)不能惜汝負國遂𤼵兵拒境
帥諸酋長迎章昭逹(帥讀曰率酋慈/秋翻長知两翻)昭逹倍道兼行至
始興紇聞昭逹奄至恇擾不知所為出頓洭口(水經洭/水出桂)
(陽縣盧聚東南過含洭縣南出洭浦/關右合溱水謂之洭口洭去王翻)多聚沙石盛以竹
籠(盛時/征翻)置於水柵之外用遏舟艦昭逹居上流裝艦造
拍(艦戸黯/翻下同)令軍人銜刀潜行水中以斫籠篾皆解(篾莫/結翻)
因縱大艦隨流突之紇衆大敗生禽紇送之癸未斬於
建康市紇之反也士人流寓在嶺南者皆惶駭前著作
佐郎蕭引獨恬然曰管㓜安袁曜卿亦但安坐耳(管寧/字㓜)
(安依公孫度度安其賢魏文帝初卒還鄉里袁渙/字曜卿為呂布所拘而不為布所脅布敗歸魏武)君子
直已以行義何憂懼乎紇平上徴為金部侍郎(唐六典/曰漢置)
(尚書郎四人其一人主財帛委輸盖金部郎曹之任也/厯魏晉宋齊後魏北齊並有金部郎中梁陳隋為侍郎)
(煬帝但/曰郎)引允之弟也(蕭允是一百六十二巻梁武帝太/清三年史言蕭允兄弟處大難而)
(不/懾)馮僕以其母功封信都侯遷石龍太守(五代志石龍/縣屬髙凉郡)
(盖梁陳置郡/也今為化州)遣使持節冊命洗氏為石龍太夫人賜繡
幰油絡駟馬安車一乗(幰許偃翻安車加綉/幰油絡也乗䋲證翻)給鼓吹一
部并麾幢旌節(吹尺瑞翻/幢𫝊江翻)其鹵簿一如刺史之儀　三
月丙申皇太后章氏殂　戊戍齊安定武王賀㧞仁卒
　丁未大赦　夏四月甲寅周以柱國宇文盛為大宗
伯　周主如醴泉宮　辛酉齊以開府儀同三司徐之
才為尚書左僕射　戊寅葬武宣皇后於萬安陵(章太/后謚)
(武/宣)　閠月戊申上謁太廟　五月壬午齊遣使來弔(使/䟽)
(故/翻)　六月乙酉齊以廣寧王孝珩為司空(珩音/行)　甲辰
齊穆夫人生子恒(恒戸/登翻)齊主時未有男為之大赦(為于/偽翻)
(下請為/為之同)陸令萱欲以恒為太子恐斛律后恨怒乃白齊
主使斛律后母養之　己丑齊以開府儀同三司唐邕
為尚書右僕射　秋七月齊立肅宗子彦基為城陽王
彥忠為梁郡王甲寅以尚書令蘭陵王長恭為録尚書
事中領軍和士開為尚書令賜爵淮陽王士開威權日
盛朝士不知亷恥者或為之假子與富商大賈同在伯
仲之列(朝直遥翻/賈音古)嘗有一人士參士開疾(參者候/問其疾)值毉
云王傷寒極重應服黄龍湯(陶𢎞景曰令近城寺别塞/空罌口内糞倉中乆年得)
(汁甚黒而苦名為黄龍/湯治温病垂死者皆差)士開有難色人士曰此物甚易
服(易以/豉翻)王不須疑請為王先嘗之一舉而盡士開感其
意為之强服(强其/两翻)遂得愈　乙卯周主還長安　癸酉
齊以華山王凝為太傅(華山郡王五代志京兆郡鄭/縣後魏置華山郡華戸化翻)司
空章昭逹攻梁(章昭逹破歐陽紇/而還遂引兵攻梁)梁主與周摠管陸騰
拒之周人於峽口南岸築安蜀城(峽口西陵峽口也杜/佑曰安蜀城在夷陵)
(郡/界)横引大索於江上編葦為橋以度軍糧昭逹命軍士
為長㦸施於樓船上仰割其索索斷糧絶(索昔/洛翻)因縱兵
攻安蜀城下之梁主告急於周襄州摠管衛公直直遣
大將軍李遷哲將兵救之遷哲以其所部守江陵外城
自帥騎兵出南門使歩出北門(將即亮翻帥讀曰率歩/下有兵字文意較明)
首尾邀擊陳兵陳兵多死夜陳兵竊於城西以梯登城
登者已數百人遷哲與陸騰力戰拒之乃退昭逹又决
龍川寧朔隄(水經注紀南城西南有赤坂岡岡下有瀆/水東北流入城又東北出城西南注於龍)
(陂陂在靈溪東江堤内水至淵深有龍見於/其中故曰龍陂寧朔周書陸騰傳作寧邦)引水灌江
陵騰出戰於西堤昭逹兵不利乃引還(還從宣翻/又如字)　八
月辛卯齊主如晉陽　九月乙巳齊立皇子恒為太子
　冬十月辛巳朔日有食之　齊以廣寧王孝珩為司
徒上洛王思宗為司空(上洛古/郡名)復以梁永嘉王莊為開
府儀同三司梁王(復扶/又翻)許以興復竟不果及齊亡莊憤
邑卒於鄴(史終言之/卒子恤翻)　乙酉上享太廟　己丑齊復威
宗謚曰文宣皇帝廟號顯祖(齊改文宣謚號見上巻文/帝天嘉六年謚神至翻)
　丁酉周鄭桓公逹奚武卒(謚法辟土服逺/曰桓卒子恤翻)　十二月
丁亥齊主還鄴　周大將軍鄭恪將兵平越嶲置西寧
州(西寧州後改曰/嶲州嶲音髓)　周齊争宜陽乆而不决勲州刺史
韋孝寛謂其下曰(周置勲州/於玉壁)宜陽一城之地不足損益
两國争之勞師彌年彼豈無智謀之士若棄崤東(宜陽/在三)
(崤之/東)來圖汾北我必失地今宜速於華谷及長秋築城
以杜其意(水經涑水出河内聞喜縣黍葭谷注云涑水/所出俗謂之華谷又曰汾水過臨汾縣東又)
(屈從縣南西流又西過長修縣南又西與華水合水出/於北山華谷此所謂長秋即漢長修縣故墟也俗語訛)
(以修為/長秋耳)脱其先我(先音悉/薦翻)圖之實難乃畫地形具陳其
狀晉公䕶謂使者曰韋公子孫雖多數不滿百汾北築
城遣誰守之事遂不行齊斛律光果出晉州道於汾北
築華谷龍門二城(五代志絳郡稷山/縣有後魏龍門郡)光至汾東與孝寛
相見光曰宜陽一城乆勞争戰今已舎彼(舎讀/曰捨)欲於汾
北取償幸勿怪也孝寛曰宜陽彼之要衝汾北我之所
棄我棄彼取其償安在君輔翼㓜主位望隆重不撫循
百姓而極武窮兵茍貪尋常之地塗炭疲弊之民竊為
君不取也(為于/偽翻)光進圍定陽築南汾城以逼之(魏收志/後魏延)
(興四年置定陽縣及定陽郡五代志文城郡吉昌縣後/魏置定陽縣及定陽郡文城郡東魏置南汾州後周改)
(曰汾州吉昌縣後唐避李國昌諱又改為吉鄉縣九域/志屬汾州宋白曰慈州吉鄉縣本漢北屈縣後魏孝文)
(帝置定陽郡及定陽縣時㑹有河/西定陽胡人渡河居此因以為名)周人釋宜陽之圍以
救汾北晉公䕶問計於齊公憲憲曰兄宜暫出同州以
為聲勢憲請以精兵居前隨機攻取護從之(汾扶/云翻)
三年春正月乙丑以尚書右僕射徐陵為左僕射　丁
巳齊使兼散騎常侍劉環儁來聘(㪚悉亶翻/騎竒寄翻)　辛酉上
祀南郊辛未祀北郊　齊斛律光築十三城於西境(汾/北)
(之地於/鄴為西)馬上以鞭指畫而成拓地五百里而未嘗伐功
又與周韋孝寛戰於汾北破之齊公憲督諸將東拒齊
師(將即/亮翻)　二月辛巳上祀明堂丁酉耕籍田(籍秦/昔翻)　壬
寅齊以蘭陵王長恭為太尉趙彥深為司空和士開録
尚書事徐之才為尚書令唐邕為左僕射吏部尚書馮
子琮為右僕射仍攝選(仍攝吏部選選/須絹翻下典選)子琮素謟附士
開至是自以太后親屬且典選頗擅引用人不復啓禀
由是與士開有隙(為子琮勸琅邪王儼殺/士開張本復扶又翻)　三月丁丑
大赦　周齊公憲自龍門度河(此自夏陽度汾隂也傳/考異曰北齊書段韶)
(云二月周師來冦周書帝/紀云三月憲度河今從之)斛律光退保華谷憲攻㧞其
新築五城齊太宰段韶蘭陵王長恭將兵禦周師攻柏
谷城㧞之而還(此齊遣段韶等出伊洛以牽/制汾北也將即亮翻下同)　夏四月
戊寅朔日有食之　壬午齊以琅邪王儼為太保(邪音/耶)
壬辰齊遣使來聘(使疏/吏翻)　周陳公純取齊宜陽等九城
(國考異曰北齊斛律光傳云周柱/  紇干廣略圍宜陽今從周帝紀)齊斛律光將歩騎五
萬赴之(騎竒/寄翻)　五月癸亥周使納言鄭詡來聘(唐六典/後周天)
(官府置御伯中大夫二人天子出入則侍於/左右武帝改御伯為納言盖侍中之職也)　周晉公
䕶使中外府參軍郭榮城於姚襄城南定陽城西(姚襄/城者)
(襄為桓温所敗奔平陽所築後人因以為名杜佑曰今/汾州吉昌縣西則姚襄所築城西臨黄河控帯龍門之)
(險春秋時晉之北屈也郭/榮之下有築字文意乃明)齊段韶引兵襲周師破之六
月韶圍定陽城(北考異曰韶傳七月屠其外城周書/  齊帝紀皆云六月陷汾州今從之)周
汾州刺史楊敷固守不下(周汾州治定陽城隋改為/吉昌縣汾州唐改為慈州)韶
急攻之屠其外城時韶臥病謂蘭陵王長恭曰此城三
靣重澗(重直/龍翻)皆無走路唯慮東南一道耳賊必從此出
宜簡精兵專守之此必成禽長恭乃令壯士千餘人伏
於東南澗口城中粮盡齊公憲摠兵救之憚韶不敢進
敷帥見兵突圍夜走(帥讀曰率/見賢遍翻)伏兵擊擒之盡俘其衆
(光考異曰周書齊王憲傳屢破齊師北齊書斛律/  段韶傳屢破周師要之周失汾州齊師勝耳)乙巳
齊取周汾州及姚襄城唯郭榮所築城獨存敷愔之族
子也(楊愔以死殉齊而敷為周死於城/郭各盡忠於其所事也愔於今翻)敷子素少多才
藝(少詩/沼翻)有大志不拘小節以其父守節䧟齊未䝉贈謚
上表申理周主不許至於再三帝大怒命左右斬之素
大言曰臣事無道天子死其分也(分扶/問翻)帝壯其言贈敷
大將軍謚曰忠壯(謚法武而/不遂曰壯)以素為儀同三司漸見禮
遇帝命素為詔書下筆立成詞義兼美帝曰勉之勿憂
不富貴素曰但恐富貴來逼臣臣無心圖富貴也　齊
斛律光與周師戰於宜陽城下取周建安等四戍捕虜
千餘人而還軍未至鄴齊主敕使㪚兵光以軍士多有
功者未得慰勞乃密通表請遣使宣㫖(宣慰勞之㫖也/勞力到翻使疏)
(吏翻下/待使同)軍仍且進齊朝發使遲留(朝直遥/翻下同)軍還將至紫
陌光乃駐營待使帝聞光軍已逼心甚惡之(惡烏/路翻)亟令
舎人召光入見然後宣勞㪚兵(史言齊主已有疑斛律/光之心見賢遍翻勞力)
(到/翻)　齊琅邪王儼以和士開穆提婆等專横奢縱意甚
不平(横戸/孟翻)二人相謂曰琅邪王眼光奕奕數歩射人向
者暫對不覺汗出吾軰見天子奏事尚不然由是忌之
乃出儼居北宫(北宫在鄴/之北城)五日一朝不得無時見太后
(見賢/遍翻)儼之除太保也餘官悉解猶帯中丞及京畿士開
等以北城有武庫欲移儼於外然後奪其兵權(京畿大/都督揔)
(京畿/兵)治書侍御史王子宜(治直/之翻)與儼所親開府儀同三
司髙舎洛中常侍劉辟彊説儼曰殿下被䟽正由士開
閒搆(説式芮翻被皮義翻/䟽與踈同閒古莧翻)何可出北宫入民間也儼謂
侍中馮子琮曰士開罪重兒欲殺之何如(馮子琮胡太/后之妹夫故)
(儼自稱/曰兒)子琮心欲廢帝而立儼因勸成之儼令子宜表
彈士開罪請禁推(請收禁而推鞫/之彈徒丹翻)子琮雜佗文書奏之
帝王不審省而可之(王字衍據北齊書琅邪王儼傳云/後主不審省而可之通鑑就舊史)
(刪潤以成一家言本云帝不審省而可之書吏繕/冩因舊史之文遂衍主字杭本作齊主省悉并翻)儼誑
領軍庫狄伏連曰奉敕令領軍收士開(魏收官氏志次/南諸姓有庫狄)
(氏誑居/况翻)伏連以告子琮且請覆奏子琮曰琅邪受勅何
必更奏伏連信之𤼵京畿軍士伏於神虎門外(神虎門/即神武)
(門南北國四史成於唐臣之手避/唐諱凡虎字悉改為武此獨存舊)并戒門者不聽士開
入秋七月庚午旦士開依常早參(依常日早入/禁中朝參)伏連前
執士開手曰今有一大好事王子宜授以一函云有敕
令王向䑓因遣軍士䕶送儼遣都督馮永洛就臺斬之
儼本意唯殺士開其黨因逼儼曰事既然不可中止儼
遂帥京畿軍士三千餘人屯於秋門(帥讀/曰率)帝使劉桃枝
將禁兵八十人召儼(將即/亮翻)桃枝遥拜儼命反縳將斬之
禁兵㪚走帝又使馮子琮召儼儼辭曰士開昔來實合
萬死謀廢至尊剃家家髪為尼(剃他/計翻)臣為是矯詔誅之
尊兄若欲殺臣不敢逃罪若赦臣願遣姊姊來迎臣即
入見(齊諸王皆呼嫡母為家家乳母為姊/姊婦為妹妹為于偽翻見賢遍翻)姊姊謂陸令
萱也儼欲誘出殺之(誘羊/乆翻)令萱執刀在帝後聞之戰栗
帝又使韓長鸞召儼儼將入劉辟彊牽衣諌曰若不斬
穆提婆母子殿下無由得入廣寧王孝珩安徳王延宗
自西來(珩音/行)曰何不入辟彊曰兵少(少詩沼翻/下謂少同)延宗顧
衆而言曰孝昭帝殺楊遵彥(殺楊愔事見百六十/八巻文帝天嘉元年)止八
十人今有數千何謂少帝泣啓太后曰有緣復見家家
(復扶/又翻)無緣永别乃急召斛律光儼亦召之光聞儼殺士
開撫掌大笑曰龍子所為固自不似凡人(以儼帝子故/謂之龍子)
入見帝於永巷(見賢/遍翻)帝帥宿衛者歩騎四百授甲將出
戰(帥讀/曰率)光曰小兒軰弄兵與交手即亂鄙諺云奴見大
家心死(大家謂主也臣妾呼/天子為大家亦此義)至尊宜自至千秋門琅邪
必不敢動帝從之光歩道(道讀曰導言/歩而前導也)使人走出曰大
家來儼徒駭㪚帝駐馬橋上遥呼之儼猶立不進光就
謂曰天子弟殺一夫何所苦執其手强引以前(强其/两翻)請
於帝曰琅邪王年少腸肥腦滿輕為舉措稍長自不復
然(邪音耶少詩沼翻長/謂年長音展两翻)願寛其罪帝㧞儼所帯刀鐶亂
築辮頭(辮頭示將/斬之也)良乆乃釋之收庫狄伏連髙舎洛王
子宜劉辟彊都督翟顯貴(翟萇伯翻/又音狄)於後園支解暴之
都街帝欲盡殺儼府文武職吏光曰此皆勲貴子弟誅
之恐人心不安趙彥深亦曰春秋責帥(春秋左氏傳韓/獻子謂中行桓)
(子曰子為元帥帥不用/命誰之罪也帥所類翻)於是罪之各有差太后責問儼
儼曰馮子琮教兒太后怒遣使就内省以弓絃絞殺子
琮(使疏/吏翻)使内參以庫車載尸歸其家(内參宦者也庫/車載庫物者也)自
是太后常置儼於宫中毎食必自嘗之(慮鴆/毒也)　八月己
亥齊主如晉陽　九月辛亥齊以任城王湝為太宰(任/音)
(壬湝音皆/又戸皆翻)馮翊王潤為太師　己未齊平原忠武王段
韶卒韶有謀略得將士死力(卒子恤翻/將即亮翻)出摠軍旅入參
幃幄功髙望重而雅性温慎得宰相體事後母孝閨門
雍肅齊勲貴之家無能及者　齊祖珽説陸令萱出趙
彦深為兖州刺史齊主以珽為侍中陸令萱説帝曰人
稱琅邪王聰明雄勇當今無敵觀其相表(邪音耶説式/芮翻相息亮)
(翻/)殆非人臣自專殺以來常懐恐懼宜早為之計幸臣
何洪珍等亦請殺之帝未决以食轝密迎珽問之(食轝/載粱)
(肉以輸太/官者也)珽稱周公誅管叔(周公使管叔監殷管/叔以殷叛周公誅之)季友
酖慶父(左傳魯莊公有疾問後於叔牙對曰慶父材問/於季友季友曰臣以死奉般乃使鍼季酖叔牙)
(而立般慶父使人弑般季友立閔公慶父又使人弑之/季友以僖公適邾慶父奔莒季友乃入立僖公以賂求)
(慶父於莒莒人歸之及密使公子奚斯請弗許哭而往/慶父聞之曰奚斯之聲也乃縊慶父叔牙季友皆桓公)
(之子兄弟也然而以酖死者叔牙也夫漢儒固有以經/義斷獄者若祖珽者舞經義以成其獄者也不可不察)
帝乃攜儼之晉陽使右衛大將軍趙元侃誘儼執之(誘/音)
(酉/)元侃曰臣昔事先帝見先帝愛王今寧就死不忍行
此帝出元侃為豫州刺史庚午帝啓太后曰明旦欲與
仁威早出獵(儼字/仁威)夜四鼓帝召儼儼疑之陸令萱曰兄
呼兒何為不去儼出至永巷劉桃枝反接其手儼呼曰
乞見家家尊兄桃枝以袖塞其口(呼火故翻/塞悉則翻)反袍䝉頭
負出至大明宮鼻血滿靣拉殺之(拉盧/合翻)時年十四裹之
以席埋於室内帝使啓太后太后臨哭十餘聲即擁入
殿遺腹四男皆幽死冬十月罷京畿府入領軍(以儼以/京畿兵)
(弄兵故/罷之)　乙未周遣右武伯谷㑹琨等聘於齊(五代志/周置左)
(右武伯掌内外衛之禁令兼六率之士/左右小武伯各二人貮之谷㑹虜複姓)　齊胡太后出
入不節與沙門統曇獻通諸僧至有戱呼曇獻為太上
皇者齊主聞太后不謹而未之信後朝太后(朝直/遥翻)見二
尼悦而召之乃男子也於是曇獻事亦發皆伏誅己亥
帝自晉陽奉太后還鄴至紫陌遇大風舎人魏僧伽習
風角(伽戍/迦翻)奏言即時當有暴逆事帝詐云鄴中有變彎
弓纒弰馳入南城(弰所交翻弓末也北齊書胡/后傳作纒矟鄴都有南北城)遣宦者
鄧長顒幽太后於北宫(幽母之事隐于心而未𤼵而暴/風已應於上天人之際可畏哉)
(顒魚/容翻)仍敕内外諸親皆不得與胡太后相見太后或為
帝設食(為于/偽翻)帝亦不敢嘗　庚戍齊遣侍中赫連子悦
聘於周　十一月丁巳周主如散關(散悉/亶翻)　丙寅齊以
徐州行臺廣寧王孝珩(珩音/行)錄尚書事庚午又以為司
徒癸酉以斛律光為左丞相　十二月己丑周主還長
安　壬辰邵陵公章昭逹卒　是嵗梁華皎將如周(華/戸)
(化/翻)過襄陽説衛公直曰梁主既失江南諸郡(吳明徹章/昭逹再攻)
(梁江南諸郡皆為/陳所取説式芮翻)民少國貧朝廷興亡繼絶理宜資贍
望借數州以資梁國直然之遣使言狀周主詔以基平
鄀三州與之(五代志竟陵郡豐鄉縣西魏置基州及章/山郡又竟陵郡樂鄉縣舊置武寧郡西魏)
(置鄀州又南郡紫陵縣其城南靣梁置鄀州今周以與/梁者盖武寧之鄀州也當陽縣後周置平州少詩沼翻)
(贍昌艶翻使疏/吏翻鄀音若)
　
　
　
　
　
　
　
　
　
　
　
　
　資治通鑑卷一百七十
