
　　唐正議大夫行秘書少監琅邪縣開國子顏師古注
　刑法志第三
夫人宵天地之䫉(應劭曰宵類也頭圜象天足方象地/孟康曰宵化也言禀天地氣化而生)
(也師古曰宵義與肖同應說是也故庸妄之人/謂之不肖言其狀䫉無所象似也䫉古貌字)懷五常
之性(師古曰五常/仁義禮智信)聰明精粹(師古曰精細也言其識性/細宻也粹淳也音先遂反)
有生之最靈者也爪牙不足以供耆欲趨走不足以避
利害(師古曰耆/讀曰嗜)無毛羽以禦寒暑必將役物以為養任
智而不恃力此其所以為貴也故不仁愛則不能羣不
能羣則不勝物不勝物則養不足羣而不足爭心將作
上聖卓然先行敬讓博愛之德者衆心說而從之(師古/曰說)
(讀曰/悅)從之成羣是為君矣歸而徃之是為王矣(師古曰/言爭徃)
(而歸/之也)洪範曰天子作民父母為天下王(師古曰洪/範周書也)聖人
取類以正名而謂君為父母明仁愛德讓王道之本也
愛待敬而不敗德須威而乆立故制禮以崇敬作刑以
明威也聖人旣躬明悊之性(師古曰躬謂/身親有之)必通天地之
心制禮作敎立法設刑動緣民情而則天象地(師古曰/則法也)
故曰先王立禮則天之明因地之性也(師古曰春秋左/氏傳載鄭大夫)
(子太叔/之辭也)刑罰威獄以類天之震曜殺戮也(師古曰震/謂雷電也)溫
慈惠和以效天之生殖長育也書云天秩有禮天討有
罪(師古曰此虞書咎繇謨之辭也秩叙也言/有禮者天則進叙之有罪者天則討治之)故聖人因
天秩而制五禮(師古曰五禮/吉凶賔軍嘉)因天討而作五刑(師古曰/其說在)
(下/也)大刑用甲兵(張晏曰以六/師誅暴亂)其次用斧鉞(韋昭曰/斬刑也)中刑
用刀鋸(韋昭曰刀割/刑鋸刖刑也)其次用鑚鑿(韋昭曰鑚髕刑也鑿/黥刑也師古曰鑚鑚)
(去其髕骨也鑚音子/端反髕音頻刃反)薄刑用鞭扑(師古曰扑杖/也音普木反)大者陳
諸原野(師古曰謂征/討所殺也)小者致之市朝(應劭曰大夫以上/尸諸朝士以下尸)
(諸/市)其所繇來者上矣(師古曰繇/讀與由同)自黄帝有涿鹿之戰以
定火災(鄭氏曰涿鹿在彭城南與炎帝戰炎帝火行故/云火災李竒曰黄帝與炎帝戰於阪泉今言涿)
(鹿地有二名也文頴曰國語云黄帝炎帝弟也炎帝號/神農火行也後子孫暴虐黄帝伐之故言以定火災律)
(歷志云與炎帝後戰於阪泉涿鹿在上谷今見有阪泉/地黄帝祠師古曰文說是也彭城者上谷北别有彭城)
(非宋之/彭城也)顓頊有共工之陳以定水害(文頴曰共工主水/官也少昊氏衰秉)
(政作害顓頊伐之本主水官因/為水行也師古曰共讀曰龔)唐虞之際至治之極猶
流共工放驩兠竄三苗殛鯀然後天下服(師古曰舜受/堯禪而流共)
(工于幽州放驩兠于崇山竄三苗于三/危殛鯀于羽山也殛誅也音居力反)夏有甘扈之誓
(師古曰謂啓與有扈戰于甘之野作甘誓事/見夏書扈國今鄠縣是也甘即甘水之上)殷周以兵
定天下矣(師古曰謂/湯及武王)天下旣定戢臧干戈敎以文德(師/古)
(曰戢/歛也)而猶立司馬之官設六軍之衆(師古曰司馬夏官/卿掌邦政軍旅屬)
(焉萬二千五百人為軍王則六軍也/○宋祁曰萬一千邵本作萬二千)因井田而制軍賦
地方一里為井井十為通通十為成成方十里成十為
終終十為同同方百里同十為封封十為畿畿方千里
有稅有賦(師古曰稅者田租也賦謂發賦歛財也/○宋祁曰邵姚本云發賦歛之賦也)稅以
足食賦以足兵故四井為邑四邑為丘丘十六井也有
戎馬一匹牛三頭四丘為甸甸六十四井也有戎馬四
匹兵車一乘牛十二頭甲士三人卒七十二人干戈備
具是謂乘馬之法(鄭氏曰甲士在車上也師古/曰乘音食證反其下並同)一同百
里提封萬井(蘇林曰提音祗陳留人謂舉田為祇李竒/曰提舉也舉四封之内也師古曰李說是)
(也提讀如本字蘇音非也說者或以為積/土而封謂之隄封旣改文字又失義也)除山川沈斥
城池邑居園囿術路三千六百井(臣瓉曰沈斥水田舄/鹵也如淳曰術大道)
(也師古曰川謂水之通流者也沈/謂居深水之下也斥鹹鹵之地)定出賦六千四百井
戎馬四百匹兵車百乘此卿大夫采地之大者也(師古/曰采)
(官也因官食地故曰采地爾雅曰采寮官也說/者不曉采地之義因謂菜地云以種菜非也)是謂百
乘之家一封三百一十六里提封十萬井定出賦六萬
四千井戎馬四千匹兵車千乘此諸侯之大者也是謂
千乘之國天子畿方千里提封百萬井定出賦六十四
萬井戎馬四萬匹兵車萬乘故稱萬乘之主戎馬車徒
干戈素具春振旅以搜夏拔舍以苗秋治兵以獮冬大
閱以狩(師古曰振旅整衆也搜搜擇不任孕者拔舍草/止不妨農也苗為苗除害也治兵觀威武也獮)
(應殺氣也大閲簡車馬也狩火田一/曰狩守也圍守而取之拔音步末反)皆於農隙以講事
焉(師古曰隙空閑也講和習之也/○宋祁曰邵本習之也無之字)五國為屬屬有長十
國為連連有帥(師古曰長音竹兩/反帥音所類反)三十國為卒卒有正
二百一十國為州州有牧連帥比年簡車(師古曰比/年頻年也)卒
正三年簡徒(師古曰/徒人衆)羣牧五載大簡車徒此先王為國
立武足兵之大略也周道衰法度􁃬(師古曰􁃬即墮字/墮毁也音火規反)
至齊桓公任用管仲而國富民安公問行伯用師之道
(師古曰伯/讀曰霸)管仲曰公欲定卒伍脩甲兵大國亦將脩之
而小國設備則難以速得志矣於是乃作内政而寓軍
令焉(師古曰寓寄也寄於/内政而修軍令也)故卒伍定虖里而軍政成虖
郊連其什伍(師古曰五人為/伍二伍為什)居處同樂死生同憂禍福
共之故夜戰則其聲相聞晝戰則其目相見緩急足以
相死其敎已成外攘夷狄内尊天子以安諸夏(師古曰/攘卻也)
(諸夏中國之諸侯也夏大也/言大於四夷也攘音人羊反)齊桓旣没晉文接之亦先
定其民作被廬之法(應劭曰搜於被廬之地作執秩以/為六官之法因以名之也師古曰)
(被廬晉地也/被音皮義反)總帥諸侯迭為盟主(師古曰迭互/也音大結反)然其禮
已頗僭差又隨時苟合以求欲速之功故不能充王制
二伯之後寖以陵夷(師古曰寖漸也陵夷頽替也二/伯齊桓公晉文公也伯讀曰覇)至
魯成公作丘甲(師古曰丘十六井也止出戎馬一匹牛/三頭四丘為甸甸六十四井也乃出戎)
(馬四匹兵車一乘牛十二頭甲士三人卒七十二人耳/今乃使丘出甸賦違常制也一說别令人為丘作甲也)
(士農工商四類異業甲者非凡/人所能為而令作之譏不正也)哀公用田賦(師古曰田/賦者别計)
(田畝及家財各為一賦言/不依古制役煩歛重也)搜狩治兵大閱之事皆失其
正春秋書而譏之以存王道於是師旅亟動百姓罷敝
(師古曰亟屢也音/丘吏反罷讀曰疲)無伏節死難之誼孔子傷焉曰以不
敎民戰是謂棄之(師古曰論語載孔子/之言也非其不素習)故稱子路曰由
也千乘之國可使治其賦也而子路亦曰千乘之國攝
虖大國之間加之以師旅因之以饑饉由也為之比及
三年可使有勇且知方也(師古曰皆論語所載也/方道也比音必寐反)治其
賦兵敎以禮誼之謂也春秋之後滅弱吞小並為戰國
稍增講武之禮以為戲樂用相夸視(師古曰視/讀曰示)而秦更
名角抵(師古曰抵音丁/禮反解在武紀)先王之禮没於淫樂中矣雄桀
之士因埶輔時作為權詐以相傾覆吳有孫武齊有孫
臏(師古曰臏/音頻忍反)魏有吳起秦有商鞅皆禽敵立勝垂著篇
籍當此之時合從連衡(師古曰衡横也戰國時齊楚韓/魏燕趙為從秦國為衡從音子)
(容反謂其地形南北從長也/秦地形東西横長故為衡也)轉相攻伐代為雌雄(師古/曰代)
(迭/也)齊愍以技擊彊(孟康曰兵家之技巧技巧者習手/足便器械積機闗以立攻守之勝)魏
惠以武卒奮(師古曰/奮盛起)秦昭以銳士勝(師古曰/銳勇利)世方爭於
功利而馳說者以孫吳為宗時唯孫卿明於王道(師古/曰孫)
(卿楚人姓荀名况避漢/宣帝之諱故改曰孫卿)而非之曰彼孫吳者上埶利而
貴變詐施於暴亂昏嫚之國君臣有間(師古曰言有/間隙不諧和)上
下離心政謀不良故可變而詐也夫仁人在上為下所
卬(卬讀/曰仰)猶子弟之衞父兄若手足之扞頭目何可當也
(師古曰扞禦難/也音卜旦反)鄰國望我歡若親戚芬若椒蘭顧視其
上猶焚灼仇讎人情豈肯為其所惡而攻其所好哉故
以桀攻桀猶有巧拙以桀詐堯若卵投石夫何幸之有
(師古曰言/往必破碎)詩曰武王載斾有虔秉鉞如火烈烈則莫我
敢遏(師古曰殷頌長發之詩也武王湯也虔敬也遏止/也言湯建號興師本由仁義雖執戚鉞以敬為先)
(故得如火之/盛無能止也)言以仁誼綏民者無敵於天下也若齊之
技擊得一首則受賜金事小敵脆則媮可用也(師古曰/媮與偷)
(同謂/苟且)事鉅敵堅則渙然離矣(師古曰鉅大/也渙然散貌)是亡國之兵
也魏氏武卒衣三屬之甲(服虔曰作大甲三屬竟人身/也蘇林曰兠鍪也盤領也髀)
(褌也如淳曰上身一髀褌一踁繳一凡三屬也師古/曰如說是也屬聯也音之欲反髀音陛踁即脛字)操
十二石之弩負矢五十个置戈其上冠胄帶劒贏三日
之糧(師古曰个讀曰箇箇枚也胄兠鍪也冠胄帶/劒者著兠鍪而又帶劒也贏謂擔負也音盈)日中
而趍百里(師古曰日中/一日之中)中試則復其户利其田宅(師古/曰中)
(試試之而中科條也復謂免其賦稅也利田宅/者給其便利之處也中音竹仲反復音方目反)如此則
其地雖廣其稅必寡其氣力數年而衰是危國之兵也
秦人其生民也陿阸其使民也酷烈(師古曰陿地小也/隘險固也酷重厚)
(也烈猛/威也)劫之以埶隱之以阸(鄭氏曰秦地多隘臧隱其/民於隘中也臣瓉曰秦政)
(急峻隱括其民於隘狹/之法師古曰鄭說是也)狃之以賞慶道之以刑罰(師古/曰狃)
(串習也音女救/反道讀曰導)使其民所以要利於上者非戰無由也
功賞相長五甲首而隸五家(服虔曰能得著甲者五人/首使得隸役五家也如淳)
(曰役隸五家/是為相君長)是最為有數故能四世有勝於天下然皆
干賞蹈利之兵庸徒鬻賣之道耳(師古曰/鬻音育)未有安制矜
節之理也(師古曰/矜持也)故雖地廣兵彊鰓鰓常恐天下之一
合而共軋已也(蘇林曰鰓音愼而無禮則葸之葸鰓懼/貌也張晏曰軋踐轢也師古曰鰓音先)
(祀反軋音/於黠反)至乎齊桓晉文之兵可謂入其域而有節制
矣(孟康曰入王兵之/域而未盡善也)然猶未本仁義之綂也故齊之技
擊不可以遇魏之武卒魏之武卒不可以直秦之銳士
(師古曰直/亦當也)秦之銳士不可以當桓文之節制桓文之節
制不可以敵湯武之仁義故曰善師者不陳(師古曰戰/陳之義本)
(因陳列為名而音變耳字則作陳更無别體而末代學/者輒改其字旁從車非經史之本文也今宜依古不從)
(流俗/也)善陳者不戰善戰者不敗善敗者不亡若夫舜脩
百僚咎繇作士(師古曰士師理/官謂司寇之職)命以蠻夷猾夏寇賊姦
軌(師古曰虞書舜典舜命咎繇之文也猾亂也夏諸/夏也宼謂攻剽賊謂殺人在外曰姦在内曰軌)而
刑無所用所謂善師不陳者也湯武征伐陳師誓衆而
放禽桀紂(師古曰謂湯誓/泰誓牧誓是也)所謂善陳不戰者也齊桓南
服彊楚使貢周室(師古曰謂僖四年伐楚次于/陘責包茅不入王祭不供也)北伐山
戎為燕開路(師古曰謂莊三十年伐/山戎以其病燕故也)存亡繼絶功為伯
首(師古曰謂存三亡國/衞邢魯也伯讀曰覇)所謂善戰不敗者也楚昭王遭
闔廬之禍國滅出亡(師古曰謂定四年吳入郢楚/子出涉睢濟江入于雲中也)父老
送之王曰父老反矣何患無君父老曰有君如是其賢
也(師古曰言無/有如此君者)相與從之或犇走赴秦號哭請救(師古/曰謂)
(申包胥如秦乞/師也犇古奔字)秦人憐之為之出兵(師古曰謂秦子蒲/子武帥車五百乘)
(以救/楚也)二國并力遂走吳師(師古曰謂子蒲大敗夫槩王/于沂薳射之子從子西敗吳)
(師於/軍祥)昭王返國(師古曰吳師已/歸楚子入郢)所謂善敗不亡者也若
秦因四世之勝據河山之阻任用白起王翦豺狼之徒
奮其爪牙禽獵六國以并天下(師古曰言如/獵之取獸)窮武極詐
士民不附卒隸之徒還為敵讎(師古曰謂陳勝吳/廣英布之徒也)猋起
雲合果共軋之(師古曰猋疾風也如猋之起言其速/也如雲之合言其盛也猋音必遥反)斯
為下矣凡兵所以存亡繼絶救亂除害也故伊呂之將
子孫有國與商周並(師古曰言其/同盛衰也)至於末世苟任詐力
以快貪殘爭城殺人盈城爭地殺人滿野孫吳商白之
徒皆身誅戮於前而國滅亡於後(師古曰孫武孫臏/吳起商鞅白起也)報
應之埶各以類至其道然矣漢興高祖躬神武之材行
寛仁之厚總擥英雄以誅秦項任蕭曹之文用良平之
謀騁陸酈之辯明叔孫通之儀文武相配大略舉焉天
下旣定踵秦而置材官於郡國(師古曰/踵因也)京師有南北軍
之屯至武帝平百粤内增七校(晉灼曰百官表中壘屯/騎步兵越騎長水胡騎)
(射聲虎賁凡八校尉胡/騎不常置故此言七也)外有樓船皆歲時講肄脩武備
云(師古曰肄習/也音弋二反)至元帝時以貢禹議始罷角抵而未正
治兵振旅之事也古人有言天生五材民並用之(師古/曰五)
(材金木水/火土也)廢一不可誰能去兵鞭扑不可弛於家(師古/曰弛)
(放也音/式爾反)刑罰不可廢於國征伐不可偃於天下用之有
本末行之有逆順耳孔子曰工欲善其事必先利其器
(師古曰論語/載孔子之言)文德者帝王之利器威武者文德之輔助
也夫文之所加者深則武之所服者大德之所施者博
則威之所制者廣三代之盛至於刑錯兵寢者其本末
有序帝王之極功也(師古曰刑錯兵寢/皆謂置而弗用也)昔周之法建三
典以刑邦國詰四方(師古曰詰責也音口一反字或作/誥音工到反誥謹也以刑治之令)
(謹敇/也)一曰刑新邦用輕典(師古曰新闢地立君之國/其人未習於敎故用輕法)二
曰刑平邦用中典(師古曰承平守成之國/則用中典常行之法也)三曰刑亂邦
用重典(師古曰篡殺畔逆之國化惡難移則用重/法誅殺之也自此以上大司寇所職也)五刑
墨罪五百劓罪五百宫罪五百刖罪五百殺罪五百所
謂刑平邦用中典者也(師古曰墨黥也鑿其面以墨湼/之劓截鼻也宫滛刑也男子割)
(腐婦人幽閉刖斷足也殺死刑也自此以上司/刑所職也劓音牛兾反刖音五刮反又音月)凡殺人
者踣諸市(師古曰踣謂斃/之也音妨付反)墨者使守門(師古曰黥面之/人不妨禁衞也)
劓者使守關(師古曰以其/貌毁故逺之)宫者使守内(師古曰人道旣/絶於事便也)
刖者使守囿(師古曰驅御禽/獸無足可也)完者使守積(師古曰完謂/不虧其體但)
(居作也積積聚之物也/自此以上掌戮所職也)其奴男子入于罪隸(李竒曰男/女徒總名)
(為/奴)女子入舂槁(孟康曰主暴燥舂之也韋昭曰舂舂人/槁槁人也給此二官之役師古曰槁音)
(古老/反)凡有爵者與七十者與未齓者皆不為奴(師古曰/有爵謂)
(命士以上也齓毁齒男子八歲女子七/歲而毁齒矣自此以上司厲所職也)周道旣衰穆王
眊荒命甫侯度時作刑以詰四方(師古曰穆王昭王之/子也享國旣百年而)
(王眊亂荒忽乃命甫侯為司寇商度時宜而作刑之/制以治四方也甫國名也眊音莫報反度音大各反)墨
罰之屬千劓罰之屬千髕罰之屬五百宫罰之屬三百
大辟之罰其屬二百(師古曰髕罰去膝頭骨大/辟死刑也髕音頻忍反)五刑之
屬三千(師古曰五者/之刑凡三千)蓋多於平邦中典五百章所謂刑
亂邦用重典者也春秋之時王道寖壞(師古曰/寖漸也)敎化不
行子產相鄭而鑄刑書(師古曰子產鄭大夫公孫僑/也鑄刑法於鼎事在昭六年)晉
叔嚮非之曰(師古曰叔嚮晉大夫羊舌肸也/遺其書以非之嚮音許兩反)昔先王議
事以制不為刑辟(李竒曰先議其犯事議定然後乃斷/其罪不為一成之刑著於鼎也師古)
(曰虞舜則象以典刑流宥五刑周禮則三典五/刑以詰邦國非不豫設但弗宣露使人知之)懼民之
有爭心也猶不可禁禦是故閑之以誼糾之以政(師古/曰閑)
(防也糾/舉也)行之以禮守之以信奉之以仁(師古曰/奉養也)制為祿
位以勸其從(師古曰勸其/從敎之心也)嚴斷刑罰以威其滛(師古曰/淫放也)
懼其未也故誨之以忠𢥠之以行(晉灼曰𢥠古竦字也/師古曰𢥠謂㢡也又)
(音所/項反)敎之以務(師古曰/時所急)使之以和(師古曰悅/以使人也)臨之以敬
莅之以彊(師古曰莅/謂監視也)斷之以剛猶求聖哲之上明察之
官忠信之長慈惠之師(師古曰上謂公侯也官卿/佐也長師皆列職之首也)民於
是乎可任使也而不生禍亂民知有辟則不忌於上並
有爭心以徵於書而徼幸以成之弗可為矣(師古曰辟/法也為治)
(也權移於法故人不畏上因危文以/生詐妄徼幸而成巧則弗可治也)夏有亂政而作禹
刑商有亂政而作湯刑周有亂政而作九刑(韋昭曰謂/正刑五及)
(流贖鞭/扑也)三辟之興皆叔世也(師古曰叔世/言晩時也)今吾子相鄭
國制參辟鑄刑書(孟康曰謂夏殷周/亂政所制三辟也)將以靖民不亦難
乎(師古曰靖安/也一曰治也)詩曰儀式刑文王之德日靖四方(師古/曰周)
(頌我將之詩也言法象文王之德/以為儀式則四方日以安靖也)又曰儀刑文王萬邦
作孚(師古曰大雅文王詩也孚信也又/言法象文王則萬國皆信順也)如是何辟之有
(師古曰若詩所/言不宜制刑辟)民知爭端矣將棄禮而徵於書(師古曰/取證於)
(刑/書)錐刀之末將盡爭之(師古曰/喻微細)亂獄滋豐貨賂並行(師/古)
(曰滋/益也)終子之世鄭其敗虖子產報曰若吾子之言僑不
材不能及子孫吾以救世也(師古曰言雖非長乆/之法且救當時之敝)媮薄
之政自是滋矣孔子傷之曰導之以德齊之以禮有恥
且格導之以政齊之以刑民免而無恥(師古曰論語載/孔子之言也格)
(正也言用德禮則人有耻而自/正尚政刑則下苟免而無耻)禮樂不興則刑罰不中
刑罰不中則民無所錯手足(師古曰亦論語載孔子之/言也禮以治人樂以易俗)
(二者不興則刑/罰濫矣錯置也)孟氏使陽膚為士師(師古曰亦論語所/載陽膚曾子弟子)
(也士師/獄官)問於曾子(師古曰問何/以居此職也)亦曰上失其道民散乆
矣如得其情則哀矜而勿喜(師古曰此曾子答辭言民/俗澆離輕犯於法乃由上)
(失其道非下之過今汝雖得獄情當哀矜/之勿自喜也○宋祁曰自喜姚本刪自字)陵夷至於戰
國韓任申子秦用商鞅連相坐之法造參夷之誅(師古/曰參)
(夷夷/三族)增加肉刑大辟有鑿顚抽脅鑊亨之刑(師古曰鼎/大而無足)
(曰鑊以/䰞人也)至於秦始皇兼吞戰國遂毁先王之法滅禮誼
之官專任刑罰躬操文墨(師古曰躬身也操/執持也音于高反)晝斷獄夜
理書自程决事日縣石之一(服虔曰縣稱也石百二十/斤也始皇省讀文書日以)
(百二十/斤為程)而姦邪並生赭衣塞路囹圄成市天下愁怨潰
而叛之漢興高祖初入關約法三章曰殺人者死傷人
及盜抵罪蠲削煩苛兆民大說(師古曰說/讀曰悅)其後四夷未
附兵革未息三章之法不足以禦姦(師古曰/禦止也)於是相國
蕭何攈摭秦法(師古曰攈摭謂收拾也攈/音九問反摭音之石反)取其宜於時
者作律九章當孝惠高后時百姓新免毒蠚人欲長㓜
養老(師古曰蠚/音呼各反)蕭曹為相塡以無為(師古曰言以無為/之法塡安百姓也)
(塡音竹/刃反)從民之欲而不擾亂是以衣食滋殖刑罰用稀
及孝文即位躬脩𤣥默勸趣農桑減省租賦而將相皆
舊功臣少文多質懲惡亡秦之政論議務在寛厚恥言
人之過失化行天下告訐之俗易(師古曰訐面相斥/罪也音居謁反)吏
安其官民樂其業畜積歲增戸口寖息(師古曰畜讀曰/蓄寖益也息生)
(也/)風流篤厚禁罔疏闊選張釋之為廷尉罪疑者予民
(師古曰/從輕斷)是以刑罰大省至於斷獄四百(師古曰謂普天/之下重罪者也)
有刑錯之風即位十三年齊太倉令淳于公有罪當刑
詔獄逮繫長安(師古曰逮及也辭之所及則追捕之故/謂之逮一曰逮者在道將送防禦不絶)
(若今之傳/送囚也)淳于公無男有五女當行會逮罵其女曰生
子不生男緩急非有益也(○宋祁曰姚本/益也刪去也字)其少女緹縈
自傷悲泣(師古曰緹縈女名/也緹音他弟反)廼隨其父至長安上書曰
妾父為吏齊中皆稱其廉平今坐法當刑妾傷夫死者
不可復生刑者不可復屬(師古曰屬聯/也音之欲反)雖後欲改過自
新其道亡繇也(師古曰繇讀與/由同由從也)妾願没入為官婢以贖
父刑罪使得自新書奏天子(○朱子文曰於文書奏下/多天子二字前曰上書非)
(上於天子而何後曰書奏非奏于天子而/何若曰書奏天子憐悲其意文字直而美)天子憐悲其
意遂下令曰制詔御史蓋聞有虞氏之時畫衣冠異章
服以為戮而民弗犯何治之至也今法有肉刑三(孟康/曰黥)
(劓二刖左右趾合一凡三也○/宋祁曰姚本二則刪去則字)而姦不止其咎安在非
乃朕德之薄而敎不明與(師古曰與/讀曰歟)吾甚自愧故夫訓
道不純而愚民陷焉(師古曰道/讀曰導)詩曰愷弟君子民之父
母(師古曰大雅泂酌之詩也言君子有和樂/易簡之德則其下尊之如父親之如母也)今人有過
敎未施而刑已加焉或欲改行為善而道亡繇至(師古/曰繇)
(讀與/由同)朕甚憐之夫刑至斷支體刻肌膚終身不息(師古/曰息)
(生/也)何其刑之痛而不德也豈稱為民父母之意哉其除
肉刑有以易之及令罪人各以輕重不亡逃有年而免
(孟康曰其不亡逃者滿/其年數得免為庶人)具為令(師古曰使/更為條制)丞相張蒼御
史大夫馮敬奏言肉刑所以禁姦所由來者乆矣陛下
下明詔憐萬民之一有過被刑者終身不息及罪人欲
改行為善而道亡繇至於盛德臣等所不及也臣謹議
請定律曰諸當完者完為城旦舂(臣瓉曰文帝除肉刑/皆有以易之故以完)
(易髠以笞代劓以釱左右止代刑今旣曰完矣不復云/以完代完也此當言髠者完也○宋祁曰代刑姚本改)
(作代/刖)當黥者髠鉗為城旦舂當劓者笞三百當斬左止
者笞五百當斬右止及殺人先自告及吏坐受賕枉法
守縣官財物而即盜之已論命復有笞罪者皆棄市(李/竒)
(曰命逃亡也復於論命中有罪也晉灼曰命者名也成/其罪也師古曰止足也當斬右足者以其辠次重故從)
(棄市也殺人先自告謂殺人而自首得免罪者也吏受/賕枉法謂曲公法而受賂者也守縣官財物而即盜之)
(即今律所謂主守自盜者也殺人害重受賕盜物贓汙/之身故此三罪已被論名而又犯笞亦皆棄市也今流)
(俗書本笞三百笞五百之上及劓者之下有籍笞字復/有笞罪亦云復有籍笞罪皆後人妄加耳舊本無也)
罪人獄已決完為城旦舂滿三歲為鬼薪白粲鬼薪白
粲一歲為隸臣妾隸臣妾一歲免為庶人(師古曰男子/為隸臣女子)
(為隸妾鬼薪白粲滿三歲為隸臣/隸臣一歲免為庶人隸妾亦然也)隸臣妾滿二歲為司
寇司寇一歲及作如司寇二歲皆免為庶人(如淳曰罪/降為司寇)
(故一歲正司/寇故二歳也)其亡逃及有罪耐以上不用此令(師古曰/於本罪)
(中又重犯者也○宋祁/曰罪耐姚本作耐罪)前令之刑城旦舂歲而非禁錮
者如完為城旦舂歲數以免(李竒曰謂文帝作此令之/前有刑者○宋祁曰如完)
(姚本刪/如字)臣昧死請制曰可是後外有輕刑之名内實殺
人斬右止者又當死斬左止者笞五百當劓者笞三百
率多死(師古曰斬右止者棄市故入於死以笞五百代/斬左止笞三百代劓笞數旣多亦不活也○宋)
(祁曰姚本改/入於作人多)景帝元年下詔曰加笞與重罪無異(孟康/曰重)
(罪謂/死刑)幸而不死不可為人(師古曰謂不/能自起居也)其定律笞五百
曰三百笞三百曰二百猶尚不全至中六年又下詔曰
加笞者或至死而笞未畢朕甚憐之其減笞三百曰二
百笞二百曰一百又曰笞者所以敎之也其定箠令(師/古)
(曰箠策也所以擊/者也音止蘂反)丞相劉舍御史大夫衞綰請笞者箠
長五尺其本大一寸其竹也末薄半寸皆平其節當笞
者笞臀(如淳曰然則先時笞背/也師古曰臀音徒門反)毋得更人(師古曰謂行/笞者不更易)
(人/也)畢一罪乃更人自是笞者得全然酷吏猶以為威死
刑旣重而生刑又輕民易犯之及至孝武即位外事四
夷之功内盛耳目之好徵發煩數百姓貧耗(師古曰耗/損也音呼)
(到/反)窮民犯法酷吏擊斷姦軌不勝於是招進張湯趙禹
之屬條定法令作見知故縱監臨部主之法(師古曰見/知人犯法)
(不舉告為故縱而所監/臨部主有罪并連坐也)緩深故之罪(孟康曰孝武欲急/刑吏深害及故入)
(人罪者/皆寛緩)急縱出之誅(師古曰吏釋罪人疑以為/縱出則急誅之亦言尚酷)其後姦
猾巧法轉相比况禁罔寖密(師古曰寖漸/也其下亦同)律令凡三百
五十九章大辟四百九條千八百八十二事死罪決事
比萬三千四百七十二事(師古曰比以/例相比況也)文書盈於几閣
典者不能徧睹是以郡國承用者駮(師古曰不曉其/指用意不同也)或
罪同而論異姦吏因緣為市(師古曰弄法而受/財若市買之交易)所欲活
則傅生議所欲陷則予死比(師古曰傅/讀曰附)議者咸冤傷之
宣帝自在閭閻而知其若此及即尊位廷史路溫舒上
疏言秦有十失其一尚存治獄之吏是也語在溫舒傳
上深愍焉廼下詔曰間者吏用法巧文寖深是朕之不
德也夫決獄不當使有罪興邪不辜䝉戮(晉灼曰當重/而輕使有罪)
(者起邪惡之心也師古曰有罪者更興/邪惡無辜者反陷重刑是決獄不平故)父子悲恨朕甚
傷之今遣廷史與郡鞠獄任輕祿薄(如淳曰廷史廷尉/史也以囚辭決獄)
(事為鞠謂疑獄也李竒曰鞠窮也/獄事窮竟也師古曰李說是也)其為置廷平秩六百
石員四人其務平之以稱朕意於是選于定國為廷尉
求明察寛恕黄霸等以為廷平季秋後請讞時上常幸
宣室齋居而決事(如淳曰宣室布政敎之室也重用刑/故齋戒以決事晉灼曰未央宫中有)
(宣室殿師古曰賈誼傳亦云受釐坐宣/室蓋其殿在前殿之側也齋則居之)獄刑號為平矣
時涿郡太守鄭昌上疏言聖王置諫爭之臣者非以崇
德防逸豫之生也立法明刑者非以為治救衰亂之起
也今明主躬垂明聽雖不置廷平獄將自正若開後嗣
不若刪定律令(師古曰刪刋也有不/便者則刋而除之)律令一定愚民知
所避姦吏無所弄矣今不正其本而置廷平以理其末
也政衰聽怠則廷平將招權而為亂首矣(蘇林曰招音/翹翹舉也猶)
(賣弄也孟康曰招求也招致/權著已也師古曰孟說是也)宣帝未及脩正至元帝初
立廼下詔曰夫法令者所以抑暴扶弱欲其難犯而易
避也今律令煩多而不約自典文者不能分明而欲羅
元元之不逮(師古曰羅網也不/逮言意識所不及)斯豈刑中之意哉(師古/曰中)
(當/也)其議律令可蠲除輕減者條奏唯在便安萬姓而已
至成帝河平中復下詔曰甫刑云五刑之屬三千大辟
之罰其屬二百(師古曰甫刑即周書呂刑初為呂/侯號曰呂刑後為甫侯又稱甫刑)今大
辟之刑千有餘條律令煩多百有餘萬言竒請它比日
以益滋(師古曰竒請謂常文之外主者别有所請以定/罪也它比謂引它類以比附之稍增律條也竒)
(音居/宜反)自明習者不知所由(師古曰/由從也)欲以曉喻衆庶不亦
難乎於以羅元元之民夭絶亡辜豈不哀哉其與中二
千石二千石博士及明習律令者議減死刑及可蠲除
約省者令較然易知條奏書不云乎惟刑之恤哉(師古/曰虞)
(書舜典之詞恤憂/也言當憂刑也)其審核之務準古法(師古曰核/究其實也)朕將
盡心覽焉有司無仲山父將明之材(師古曰有司以下/史家之言也大雅)
(蒸人之詩曰肅肅王命仲山父將之邦國若否仲山父/明之將行也否不善也言王有誥命則仲山父行之邦)
(國有不善之事則仲山父明之/故引以為美傷今不能然也)不能因時廣宣主恩建
立明制為一代之法而徒鉤摭微細毛舉數事以塞詔
而已(師古曰毛舉言舉毫毛之/事輕小之甚塞猶當者也)是以大議不立遂以至
今議者或曰法難數變此庸人不逹疑塞治道聖智之
所常患者也(師古曰塞/謂不通也)故略舉漢興以來法令稍定而
合古便今者漢興之初雖有約法三章網漏吞舟之魚
(師古曰言疏闊/吞舟謂大魚也)然其大辟尚有夷三族之令令曰當三
族者皆先黥劓斬左右趾笞殺之梟其首菹其骨肉於
市(師古曰菹謂醢/也菹音側於反)其誹謗詈詛者又先斷舌故謂之具
五刑彭越韓信之屬皆受此誅至高后元年乃除三族
罪祅言令孝文二年又詔丞相太尉御史法者治之正
所以禁暴而衞善人也今犯法者已論而使無罪之父
母妻子同產坐之及收朕甚弗取其議左右丞相周勃
陳平奏言父母妻子同產相坐及收所以累其心使重
犯法也(師古曰重難也/累音力瑞反)收之之道所由來乆矣臣之愚
計以為如其故便文帝復曰朕聞之法正則民慤罪當
則民從(師古曰慤謹/也音丘角反)且夫牧民而道之以善者吏也(師/古)
(曰道讀曰導/以善導之也)旣不能道又以不正之法罪之是法反害
於民為暴者也(師古曰法害於/人是法為暴)朕未見其便宜孰計之
平勃乃曰陛下幸加大惠於天下使有罪不收無罪不
相坐甚盛德臣等所不及也臣等謹奉詔盡除收律相
坐法其後新垣平謀為逆復行三族之誅由是言之風
俗移易人性相近而習相遠信矣(師古曰論語云孔子/曰性相近習相遠也)
(言人同禀五常之性其所取舍本相近/也但所習各異漸漬而移則相逺矣)夫以孝文之仁
平勃之知猶有過刑謬論如此甚也而況庸材溺於末
流者乎周官有五聼八議三刺三宥三赦之法(師古曰/刺殺也)
(訊而有罪則殺之也宥/寛也赦舍也謂釋置也)五聽一曰辭聽(師古曰觀其出/言不直則煩)
二曰色聽(師古曰觀其顏/色不直則變)三曰氣聽(師古曰觀其氣/息不直則喘)四
曰耳聽(師古曰觀其聽/聆不直則惑)五曰目聽(師古曰觀其瞻/視不直則亂)八議
一曰議親(師古曰王/之親族也)二曰議故(師古曰王/之故舊也)三曰議賢(師/古)
(曰有徳/行者也)四曰議能(師古曰有/道蓺者)五曰議功(師古曰有/大勲力者)六曰
議貴(師古曰爵/位高者也)七曰議勤(師古曰謂盡/悴事國者也)八曰議賔(師古/曰謂)
(前代之後王所不臣者也自五/聽以下至此皆小司寇所職也)三刺一曰訊羣臣二曰
訊羣吏三曰訊萬民(師古曰訊/問也音信)三宥一曰弗識二曰過
失三曰遺忘(師古曰弗識不審也過/失非意也遺忘忽忘也)三赦一曰幼弱二
曰老眊三曰憃愚(師古曰㓜弱謂七歲以下老眊謂八/十以上憃愚生而癡騃者自三刺以)
(下至此皆司刺所職也眊讀與/耄同憃音丑江反一音貞巷反)凡囚上罪梏拲而桎中
罪梏桎下罪梏王之同族拲有爵者桎以待弊(師古曰/械在手)
(曰梏兩手同械曰拲在足曰桎弊斷罪也自此以上掌/囚所職也梏音古篤反拲即拱字也桎音之日反弊音)
(蔽/)高皇帝七年制詔御史獄之疑者吏或不敢決有罪
者乆而不論無罪乆繫不決自今以來縣道官獄疑者
各讞所屬二千石官二千石官以其罪名當報之(師古/曰當)
(謂處/斷也)所不能決者皆移廷尉廷尉亦當報之廷尉所不
能決謹具為奏傅所當比律令以聞(師古曰傅/讀曰附)上恩如
此吏猶不能奉宣故孝景中五年復下詔曰諸獄疑雖
文致於法而於人心不厭者輒讞之其後獄吏復避微
文遂其愚心至後元年又下詔曰獄重事也人有愚智
官有上下獄疑者讞有令讞者已報讞而後不當讞者
不為失(師古曰解/並在景紀)自此之後獄刑益詳近於五聽三宥
之意三年復下詔曰高年老長人所尊敬也鰥寡不屬
逮者人所哀憐也(師古曰屬/音之欲反)其著令年八十以上八歲
以下及孕者未乳(師古曰乳產/也音人喻反)師朱儒(如淳曰師樂師/肓瞽者朱儒短)
(人不能/走者)當鞠繫者頌繫之(師古曰頌讀曰容/容寛容之不桎梏)至孝宣元
康四年又下詔曰朕念夫耆老之人髪齒墮落血氣旣
衰亦無暴逆之心今或罹于文法執于囹圄不得終其
年命朕甚憐之自今以來諸年八十非誣告殺傷人它
皆勿坐至成帝鴻嘉元年定令年未滿七歲賊鬭殺人
及犯殊死者上請廷尉以聞得減死合於三赦㓜弱老
眊之人此皆法令稍定近古而便民者也(師古曰近/音其靳反)孔
子曰如有王者必世而後仁善人為國百年可以勝殘
去殺矣(師古曰論語載孔子之言此謂若有受命之王/必三十年仁政乃成也勝殘謂勝殘暴之人使)
(不為惡去殺/不行殺戮也)言聖王承衰撥亂而起被民以徳教(師古/曰被)
(加也音/皮義反)變而化之必世然後仁道成焉至於善人不入
於室然猶百年勝殘去殺矣(師古曰論語稱子張問善/人之道子曰不踐迹亦不)
(入於室言善人不但修踐舊迹而已/固少自創制然亦不能入聖人之室)此為國者之程式
也今漢道至盛歴世二百餘載(師古曰今/謂撰志時)考自昭宣元
成哀平六世之閒斷獄殊死率歲千餘口而一人(如淳/曰率)
(天下犯罪者千/口而有一人死)耐罪上至右止三倍有餘(李竒曰耐從/司寇以上至)
(右止為千/口三人刑)古人有言滿堂而飲酒有一人鄉隅而悲泣
(師古曰鄉/讀曰嚮)則一堂皆為之不樂王者之於天下譬猶一
堂之上也故一人不得其平為之悽愴於心今郡國被
刑而死者歲以萬數天下獄二千餘所其冤死者多少
相覆獄不減一人此和氣所以未洽者也原獄刑所以
蕃若此者(師古曰蕃多/也音扶元反)禮敎不立刑法不明民多貧窮
豪桀務私姦不輙得獄豻不平之所致也(服虔曰鄉亭/之獄曰豻臣)
(瓉曰獄岸獄訟也師古曰小雅小/宛之詩云宜岸宜獄瓉說是也)書云伯夷降典悊民
惟刑(師古曰周書甫刑之辭也悊知也言伯夷/下禮法以道人人習知禮然後用刑也)言制禮
以止刑猶隄之防溢水也今隄防陵遲禮制未立死刑
過制生刑易犯饑寒並至窮斯濫溢豪桀擅私為之囊
橐(師古曰有底曰囊無底曰槖/言容隱姦邪若囊槖之盛物)姦有所隱則狃而寖廣
(師古曰狃串習也寖/漸也狃音女救反)此刑之所以蕃也孔子曰古之知
法者能省刑本也今之知法者不失有罪末矣(師古曰/省謂減)
(除之絶於未然故曰本也不/失有罪事止聽訟所以為末)又曰今之聽獄者求所以
殺之古之聽獄者求所以生之與其殺不辜寧失有罪
今之獄吏上下相驅以刻為明深者獲功名平者多後
患諺曰鬻棺者欲歲之疫(師古曰鬻賣也疫厲/病也鬻音育疫音役)非憎人
欲殺之利在於人死也今治獄吏欲陷害人亦猶此矣
凡此五疾獄刑所以尤多者也自建武永平民亦新免
兵革之禍人有樂生之慮(○朱子文曰既云新免兵革/之禍當曰人有樂生之意意)
(慮字相去不遠/此傳寫之誤也)與高惠之間同而政在抑彊扶弱朝無
威福之臣邑無豪桀之俠以口率計斷獄少於成哀之
間什八可謂淸矣(師古曰十/少其八也)然而未能稱意比隆於古
者以其疾未盡除而刑本不正善乎孫卿之論刑也曰
世俗之為說者以為治古者無肉刑(師古曰治古謂上/古至治之時也治)
(音丈/吏反)有象刑墨黥之屬菲履赭衣而不純(師古曰菲草/履也純緣也)
(衣不加緣示有恥也菲/音扶味反純音之允反)是不然矣以為治古則人莫觸
罪邪豈獨無肉刑哉亦不待象刑矣(師古曰人不犯法/則象刑無所施也)
以為人或觸罪矣而直輕其刑是殺人者不死而傷人
者不刑也罪至重而刑至輕民無所畏亂莫大焉凡制
刑之本將以禁暴惡且懲其末也(師古曰/懲止也)殺人者不死
傷人者不刑是惠暴而寛惡也故象刑非生於治古方
起於亂今也(如淳曰古無象刑也所有象刑之言者近/起今人惡刑之重故遂推言古之聖君但)
(以象刑天/下自治)凡爵列官職賞慶刑罰皆以類相從者也一
物失稱亂之端也(師古曰稱宜/也音尺孕反)徳不稱位能不稱官賞
不當功刑不當罪不祥莫大焉夫征暴誅悖治之威也
殺人者死傷人者刑是百王之所同也未有知其所由
來者也故治則刑重亂則刑輕(李竒曰世所以治者乃/刑重也所以亂者乃刑)
(輕/也)犯治之罪固重犯亂之罪固輕也書云刑罰世重世
輕此之謂也(師古曰周書甫刑之辭也/言刑罰輕重各隨其時)所謂象刑惟明
者言象天道而作刑(師古曰虞書益稷曰咎繇方祗厥/叙方施象刑惟明言敬其次叙施)
(其法刑皆/明白也)安有菲屨赭衣者哉孫卿之言旣然又因俗
說而論之曰禹承堯舜之後自以德衰而制肉刑湯武
順而行之者以俗薄於唐虞故也今漢承衰周暴秦極
敝之流俗已薄於三代而行堯舜之刑是猶以鞿而御
駻突(孟康曰以繩縛馬口謂之鞿晉灼曰鞿古羇字也/如淳曰駻音捍突惡馬也師古曰馬絡頭曰羇也)
違救時之宜矣且除肉刑者本欲以全民也今去髠鉗
一等轉而入於大辟以死罔民失本惠矣(師古曰罔/謂羅網也)故
死者歲以萬數刑重之所致也至乎穿窬之盜忿怒傷
人男女淫佚吏為姦臧(師古曰佚/讀與逸同)若此之惡髠鉗之罰
又不足以懲也故刑者歲十萬數民旣不畏又曾不恥
刑輕之所生也故俗之能吏公以殺盜為威專殺者勝
任奉法者不治亂名傷制不可勝條是以罔密而姦不
塞刑蕃而民愈嫚(師古曰塞止也蕃多也/音扶元反嫚與慢同)必世而未仁
百年而不勝殘誠以禮樂闕而刑不正也豈宜惟思所
以淸原正本之論刪定律令籑二百章以應大辟(孟康/曰籑)
(音/撰)其餘罪次於古當生今觸死者皆可募行肉刑(李竒/曰欲)
(死邪欲/腐邪)及傷人與盜吏受賕枉法男女淫亂皆復古刑
為三千章詆欺文致微細之法悉蠲除(師古曰詆謂誣/也音丁禮反)
如此則刑可畏而禁易避吏不專殺法無二門輕重當
罪民命得全合刑罰之中殷天人之和(李竒曰/殷亦中)順稽古
之制成時雍之化成康刑錯雖未可致孝文斷獄庶幾
可及詩云宜民宜人受祿于天(師古曰大雅假樂之詩/也蓋嘉成王之德云)
書曰立功立事可以永年(師古曰今文泰誓/之辭也永長也)言為政而
宜於民者功成事立則受天祿而永年命所謂一人有
慶萬民頼之者也(師古曰呂刑之辭也一人天子也言/天子用刑詳審有福慶之惠則衆庶)
(咸頼/之也)
　
　
　
　
　
　
　
　前漢書卷二十三
　前漢書卷二十三考證
刑法志春振旅以搜○搜周禮及左傳原文俱作蒐
穆王眊荒命甫侯○眊古文尚書作耄甫侯作吕侯
髕罰之屬五百○(臣召南/)按髕吕刑作剕周禮司刑亦
　作剕
𢥠之以行注𢥠古竦字也○按左傳作聳之以行
宣帝未及脩正○正監本訛政今改
伯夷降典悊民惟刑注悊知也○(臣召南/)按古文尚書
　作折民惟刑孔傳以斷字解之陸德明釋文曰折馬
　鄭王皆音悊馬云智也東京古文未行諸儒惟以今
　文為本故注從馬說
所謂象刑惟明者○象刑監本訛蒙刑今改正
　
　
　
　前漢書卷二十三考證
欽定四庫全書
　前漢書卷二十四上
　　漢　　蘭　　臺　　令　　