
　資治通鑑卷二十四　　　宋　司馬光　撰
　　　　　　　　　　　　　　胡三省　音註
　漢紀十六(起强圉協洽盡昭/陽赤奮若凡七年)
　　孝昭皇帝下
元平元年春二月詔減口賦錢什三(如淳曰漢儀注民/年七歲至十四出)
(口賦錢人二十三二十錢以食天子/其三錢者武帝加口錢以補車騎馬)　夏四月癸未帝
崩于未央宫(臣瓉曰夀/二十三)無嗣時武帝子獨有廣陵王胥
大將軍光與羣臣議所立咸持廣陵王王本以行失道
先帝所不用光内不自安郎有上書言周太王廢太伯
立王季文王舍伯邑考立武王(師古曰太伯者王季之/兄伯邑考文王長子也)
(舍讀/曰捨)唯在所宜雖廢長立少可也(長知兩翻/少時照翻)廣陵王不
可以承宗廟言合光意光以其書示丞相敞等擢郎為
九江太守(九江郡屬揚州唐濠夀/廬滁和州地守式又翻)即日承皇后詔遣行
大鴻臚事少府樂成宗正徳光禄大夫吉中郎將利漢
(樂成史樂成徳劉徳吉/丙吉利漢不知其姓)迎昌邑王賀乗七乗傳(文帝之/入立也)
(乗六乗傳今乘七/乘傳傳張戀翻)詣長安邸(諸王國皆置邸長安此/謂長安之昌邑邸也)光
又白皇后徙右將軍安世為車騎將軍賀昌邑哀王之
子也(哀王名髆/武帝子也)在國素狂縱動作無節武帝之䘮賀游
獵不止甞游方與(方與縣本屬山陽郡武帝以山陽為/昌邑王國方與縣屬焉方音房與音)
(豫/)不半日馳二百里中尉琅邪王吉上疏諌曰大王不
好書術而樂逸游(好呼到翻樂/五孝翻)馮式撙衘(馮讀曰慿臣/瓉曰撙促也)
(師古曰撙挫/也音子本翻)馳騁不止口倦虖叱咤(師古曰咤亦吒/字也音竹駕翻)手
苦於箠轡(師古曰/箠馬䇿)身勞虖車輿朝則冒霧露(師古曰/冒莫北)
(翻犯/也)晝則被塵埃(被皮/義翻)夏則為大暑之所㬥炙(暴歩/木翻)冬
則為風寒之所匽薄(師古曰匽與偃同言遇疾/風則偃靡也薄言廹也)數以耎
脆之玊軆(師古曰耎柔也音而/兖翻脆音此芮翻)犯勤勞之煩毒非所以
全夀命之宗也又非所以進仁義之隆也(師古曰宗尊/也隆髙也)
夫廣厦之下細旃之上(師古曰廣厦大/屋也旃與氈同)明師居前勸誦
在後上論唐虞之際下及殷周之盛考仁聖之風習治
國之道(治直/之翻)訢訢焉發憤忘食(訢與/欣同)日新厥徳其樂豈
衘橛之間哉(樂音洛/下同)休則俛仰屈伸以利形(師古曰形/形體也俛)
(音/免)進退歩趨以實下(如淳曰今人不行則/膝以下虛弱不實)吸新吐故
以練臧(師古曰藏五藏也練練其氣/也臧古藏字通音徂浪翻)専意積精以適
神(師古曰/適和也)於以養生豈不長哉大王誠留意如此則心
有堯舜之志體有喬松之夀(師古曰仙人伯/喬及赤松子也)美聲廣譽
登而上聞則福禄其臻(師古曰/臻至也)而社稷安矣皇帝仁聖
至今思慕未怠(師古曰皇帝謂昭帝也言/武帝晏駕未久故尚思慕)於宫館囿池
弋獵之樂未有所幸大王宜夙夜念此以承聖意諸侯
骨肉莫親大王大王於屬則子也於位則臣也一身而
二任之責加焉恩愛行義􁊴介有不具者(行下孟翻下/同孅與纎同)
(息亷/翻)於以上聞非饗國之福也王乃下令曰寡人造行
不能無惰中尉甚忠數輔吾過(數所/角翻)使謁者千秋賜中
尉牛肉五百斤酒五石脯五束(孔穎達曰脯訓始始作/即成也修訓治治之乃)
(成鄭注腊人云薄析曰/脯棰而施薑桂曰鍜修)其後復放縱自若郎中令山陽
龔遂忠厚剛毅有大節(龔姓也左傳晉/有大夫龔堅)内諫爭於王外
責傅相引經義陳禍福至于涕泣蹇蹇亡已(爭讀曰諍/相息亮翻)
(亡古無字通師古曰蹇蹇不/阿順之意易曰王臣蹇蹇)面刺王過王至掩耳起走曰
郎中令善媿人(師古曰媿古愧/字也媿辱也)王甞久與騶奴宰人遊
戲飲食(騶導車而撝訶者也宰人/掌膳食者也騶側鳩翻)賞賜無度遂入見王
涕泣䣛行左右侍御皆出涕王曰郎中令何為哭遂曰
臣痛社稷危也願賜清閒竭愚王辟左右(師古曰閒讀/曰閑辟音闢)
遂曰大王知膠西王所以為無道亡乎(膠西王謂/于王端也)王曰
不知也曰臣聞膠西王有諛臣矦得王所為儗于桀紂
也(儗與擬同師/古曰儗比也)得以為堯舜也王說其謟䛕常與寑處
(說讀曰恱/處昌吕翻)唯得所言以至于是(師古曰唯用得/之邪言故至亡)今大王
親近羣小(近其/靳翻)漸漬邪惡(漸子亷翻/漬疾智翻)所習存亡之機不
可不慎也臣請選郎通經有行義者與王起居坐則誦
詩書立則習禮容宜有益王許之遂乃選郎中張安等
十人侍王居數日王皆逐去安等(去𦍑吕/翻下同)王嘗見大白
犬頸以下似人冠方山冠而無尾(方山冠以五采縠為/之前髙七寸後髙三)
(寸長八寸樂舞人服之冠方之冠古玩翻置考異曰昌/邑王傳云無頭五行志云無尾且云不得  後之象若)
(頸以下似人而無頭何以辨其/為犬且安所施冠盖傳誤也)以問龔遂遂曰此天戒
言在側者盡冠狗也(言王左右之人/皆狗而冠也)去之則存不去則
亡矣後又聞人聲曰熊視而見大熊左右莫見以問遂遂
曰熊山野之獸而來入宫室王獨見之此天戒大王恐
宫室將空危亡象也王仰天而嘆曰不祥何為數來遂
叩頭曰臣不敢隠忠數言危亡之戒大王不說夫國之
存亡豈在臣言哉願王内自揆度(數所角翻下同說/讀曰悅度徒洛翻)大
王誦詩三百五篇人事浹(浹即恊翻/洽也徹也)王道備王之所行
中詩一篇何等也(中竹仲翻師古曰言王所行皆不/合法度王自謂當于何詩之文也)大
王位為諸侯王行汙於庶人(行下孟翻師/古曰汙濁穢)以存難以亡
易(易以/豉翻)宜深察之後又血汙王坐席王問遂遂呌然號
(汙烏故翻/號戸髙翻)曰宫空不久妖祥數至血者隂憂象也宜畏
慎自省(省悉/景翻)王終不改節及徴書至夜漏未盡一刻以
火發書其日中王發晡時至定陶(定陶縣為濟/隂郡治所)行百三
十五里侍從者馬死相望於道(從才/用翻)王吉奏書戒王曰
臣聞髙宗諒闇三年不言(闇讀與/隂同)今大王以䘮事徴宜
日夜哭泣悲哀而已慎毋有所發(師古曰發謂/興舉衆事)大將軍
仁愛勇智忠信之徳天下莫不聞事孝武皇帝二十餘
年未嘗有過先帝棄羣臣屬以天下(屬之/欲翻)寄㓜孤焉大
將軍抱持㓜君襁緥之中(襁負兒衣論語曰襁負其子/博物志曰織縷為之廣八寸)
(長二尺以約小兒於背上李竒曰絡也以繒布為之絡/負小兒孟康曰小兒綳師古曰孟說是緥小兒衣李竒)
(曰緥小兒大籍又齊人名小兒/被為緥繦舉兩翻緥博抱翻)布政施教海内晏然雖
周公伊尹無以加也今帝崩無嗣大將軍惟思可以奉
宗廟者攀援而立大王(師古曰援/引也音爰)其仁厚豈有量哉臣
願大王事之敬之政事壹聽之大王垂拱南面而已願
留意常以為念王至濟陽(班志濟陽縣屬陳留郡杜佑/曰濟陽縣故城在曹州莬旬)
(縣西南濟/子禮翻)求長鳴雞(師古曰雞之鳴聲長者也范成大/曰長鳴雞自南詔諸蠻來形矮而)
(大鳴聲圓長一鳴半刻終日啼號不絶蠻/甚貴之一雞直銀一兩邕州谿洞亦有之)道買積竹杖
(文頴曰合/竹作杖也)過𢎞農使大奴善以衣車載女子(師古曰凡/言大奴者)
(謂奴之尤長大/者也善其名也)至湖使者以讓相安樂(師古曰使者長/安使人也讓責)
(也安樂史逸其姓/相息亮翻樂音洛)安樂告龔遂遂入問王王曰無有遂
曰即無有何愛一善以毁行義請收屬吏以湔洒大王
(師古曰以善付吏也湔澣也洒濯也行下/孟翻屬之欲翻下同湔子顚翻洒先禮翻)即捽善屬衛
士長行法(師古曰衛士長主衛之官捽/持頭也音才兀翻長知兩翻)王到覇上大鴻
臚郊迎(臚陵/如翻)騶奉乗輿車王使夀成御(夀成人名昌邑/太僕也乗䋲證)
(翻下/同)郎中令遂參乗且至廣明東都門遂曰禮犇䘮望見
國都哭此長安東郭門也(廣明注見上卷元鳳元年三/輔黄圖宣平門長安城東出)
(北頭第一門其/外郭名東都門)王曰我嗌痛不能哭(師古曰嗌喉/咽也音益)至城
門遂復言(復扶/又翻)王曰城門與郭門等耳且至未央宫東
闕遂曰昌邑帳在是闕外馳道北(文穎曰吊/哭帳也)未至帳所
有南北行道馬足未至數歩大王宜下車郷闕西面伏
哭盡哀止(郷讀/曰嚮)王曰諾到哭如儀六月丙寅王受皇帝
璽綬襲尊號(璽斯氏翻/綬音受)尊皇后曰皇太后　壬申葬孝
昭皇帝于平陵(平陵屬右扶風在長安西/北七十里自崩至葬十日)　昌邑王既
立滛戲無度昌邑官屬皆徴至長安徃徃超擢拜官相
安樂遷長樂衛尉龔遂見安樂流涕謂曰王立為天子
日益驕溢諌之不復聽今哀痛未盡(師古曰謂/新居䘮服)日與近
臣飲酒作樂鬬虎豹召皮軒車九旒(漢大駕法駕前驅/有雲䍐九斿皮軒)
(鸞旗薛綜曰雲䍐旌旗名胡廣曰皮軒以虎皮為軒郭/璞曰皮軒革車即曲禮前有士師則載虎皮師古曰皮)
(軒之上以赤皮為重葢今/此制尚存非用虎皮飾車)驅馳東西所為誖道(孔穎/逹曰)
(走馬謂之馳䇿馬謂之驅/誖蒲内翻師古曰乖也)古制寛大臣有隐退今去不
得陽狂恐知身死為世戮柰何君陛下故相宜極諌争
王夢青蠅之矢積西階東可五六石以屋版瓦覆之(師/古)
(曰版瓦大瓦/也覆敷又翻)以問遂遂曰陛下之詩不云乎(以昌邑王/習詩故云)
(然蘇林曰猶言陛/下所讀之詩也)營營青蠅止于藩愷悌君子毋信讒
言陛下左側讒人衆多如是青蠅惡矣(師古曰惡即矢/也吳越春秋云)
(越王勾踐為吳王/甞惡即其義也)宜進先帝大臣子孫親近以為左右
(近其/靳翻)如不忍昌邑故人(師古曰/如若也)信用讒䛕必有凶咎願
詭禍為福(師古曰/詭反也)皆放逐之臣當先逐矣王不聽太僕
丞河東張敞上書諌(班表太僕有兩丞續漢志丞一人/秩千石河東郡屬并州按此時河)
(東郡當/屬司𨽻)曰孝昭皇帝蚤崩無嗣(師古曰蚤/古早字)大臣憂懼選
賢聖承宗廟東迎之日唯恐屬車之行遲(師古曰不欲/斥乗輿故但)
(言屬車耳/屬之欲翻)今天子以盛年初即位天下莫不拭目傾耳
觀化聽風(師古曰言改易視聽欲急/聞見善政化也拭音式)國輔大臣未褒而
昌邑小輦先遷(李竒曰挽/輦小臣也)此過之大者也王不聽大
將軍光憂懣(懣母本翻又音滿/又音悶煩懣也)獨以問所親故吏大
司農田延年延年曰將軍為國柱石(師古曰柱者梁下/之柱石承柱之礎)
(言大臣負國重任如/屋之柱及其石也)審此人不可何不建白太后(建議/而白)
(之/也)更選賢而立之光曰今欲如是於古嘗有此不(師古/曰光)
(不渉學故有此/問也不讀曰否)延年曰伊尹相殷廢太甲以安宗廟後
世稱其忠(師古曰商書太甲篇太甲/既立不明伊尹放諸桐也)將軍若能行此亦
漢之伊尹也光乃引延年給事中(給事中給事禁中/也西漢以為加官)隂
與車騎將軍張安世圖計(師古曰/圖謀也)王出遊光禄大夫魯
國夏侯勝當乗輿前諌曰天久隂而不雨臣下有謀上
者陛下出欲何之(之徃/也)王怒謂勝為祅言(祅與妖同/音於驕翻)縛
以屬吏(屬之/欲翻)吏白霍光光不舉法光讓安世以為泄語
安世實不言乃召問勝勝對言在鴻範傳曰皇之不極
厥罰常隂(漢儒作洪範傳以五事應五行皇之不極是/謂不建厥罰常隂時則有下人伐上之痾皇)
(君也極中也建立也人君貌言視聽思五事皆失不得/其中則不能立萬事失在眊悖故其咎􁀙也王者承天)
(理物雲起于山而彌于天天氣亂故其罰常隂/也君亂且弱人之所叛故有下人伐上之痾也)時則有
下人伐上者惡察察言(惡忌諱也察察言不敢/明言之也惡烏路翻)故云臣
下有謀光安世大驚以此益重經術士侍中傅嘉數進
諌(數所/角翻)王亦縛嘉繫獄光安世既定議乃使田延年報
丞相楊敞敞驚懼不知所言汗出洽背徒唯唯而已(師/古)
(曰唯唯者恭應之/辭也唯於癸翻)延年起至更衣(師古曰古者延賔必/有更衣之處也更工)
(衡/翻)敞夫人遽從東廂謂敞曰此國大事今大將軍議已
定使九卿來報君矦君矦不疾應與大將軍同心猶與
無决先事誅矣(與讀曰豫/先悉薦翻)延年從更衣還敞夫人與延
年參語許諾請奉大將軍教令(師古曰三人共/言故曰參語)癸巳光
召丞相御史將軍列矦中二千石大夫博士㑹議未央
宫光曰昌邑王行昏亂恐危社稷如何羣臣皆驚鄂失
色(師古曰凡鄂者皆謂阻礙不/依順也後字作愕其義亦同)莫敢發言但唯唯而已
田延年前離席按劍(離力/智翻)曰先帝屬將軍以㓜孤寄將
軍以天下以將軍忠賢能安劉氏也今羣下鼎沸社稷
將傾且漢之傳諡常為孝者以長有天下令宗廟血食
也如漢家絶祀將軍雖死何面目見先帝于地下乎今
日之議不得旋踵(師古曰/宜速決)羣臣後應者臣請劍斬之光
謝曰九卿責光是也天下匈匈不安光當受難(師古曰/受其憂)
(責也難/乃旦翻)於是議者皆叩頭曰萬姓之命在於將軍唯大
將軍令(師古曰言/一聽之也)光即與羣臣俱見(見賢/遍翻)白太后具陳
昌邑王不可以承宗廟狀皇太后乃車駕幸未央承明
殿(未央宫有承明殿天子於是延儒生學士武帝責莊/助曰君厭承明之廬西都賦曰承明金馬著作之庭)
(是/也)詔諸禁門母内昌邑羣臣王入朝太后還乗輦欲歸
温室(晉灼曰長樂宫有温室殿三輔黄圖温室殿在未/央殿北武帝建余謂長樂宫固亦有温室但漢諸)
(帝皆居未央則此當/為未央之温室也)中黄門宦者各持門扇(中黄門屬/少府黄門)
(令師古曰中黄門謂奄人居禁中/在黄門之内給事者也比百石)王入門閉昌邑羣臣
不得入王曰何為大將軍跪曰有皇太后詔毋内昌邑
羣臣(内讀/曰納)王曰徐之何乃驚人如是光使盡驅出昌邑
羣臣置金馬門外車騎將軍安世將羽林騎(將即亮翻/騎竒寄翻)
收縳二百餘人皆送廷尉詔獄令故昭帝侍中中臣侍
守王光勑左右謹宿衛卒有物故自裁(師古曰卒讀曰/猝物故死也自)
(裁謂自/殺也)令我負天下有殺主名王尚未自知當廢謂左
右我故羣臣從官安得罪而大將軍盡繫之乎(從才用/翻師古)
(曰安焉也余謂安得/罪猶言何所得罪也)頃之有太后詔召王王聞召意恐
乃曰我安得罪而召我哉太后被珠襦(被皮義翻如淳/曰以珠飾襦也)
(晉灼曰貫珠以為襦形若今革𥜗/矣師古曰晉說是也襦汝朱翻)盛服坐武帳中侍御
數百人皆持兵期門武士陛㦸陳列殿下(期門屬光禄/勲掌執兵送)
(從武帝為㣲行與勇力之/士期諸殿門故曰期門)羣臣以次上殿召昌邑王伏
前聽詔光與羣臣連名奏王尚書令讀奏曰丞相臣敞
等(臣敞下即連名史/以等字約言之)昩死言皇太后陛下孝昭皇帝早
棄天下遣使徴昌邑王典䘮服斬衰(師古曰典䘮言為/䘮主也斬哀謂縗)
(裳下不緶直斬割/之而已緶歩千翻)無悲哀之心廢禮誼居道上不素食
(師古曰素食菜食無肉也言王在道常肉食非居䘮/之制也而鄭康成觧素食云平常之食失之逺矣)使
從官略女子載衣車内所居傳舍始至謁見(傳張戀翻/見賢遍翻)
立為皇太子常私買雞豚以食受皇帝信璽行璽大行
前(孟康曰漢初有三璽天子之璽自佩信璽行璽在符/節臺大行前昭帝柩前也韋昭曰大行不反之辭也)
就次發璽不封(師古曰璽既國器常當緘封而王於大/行前受之退還所次遂爾發漏更不封)
(之令凡人皆/見言不重慎)從官更持節引内昌邑從官騶宰官奴二
百餘人常與居禁闥内敖戲(更工衡翻/敖讀曰傲)為書曰皇帝問
侍中君卿使中御府令髙昌奉黄金千斤賜君卿取十
妻(師古曰昌邑之/侍中名君卿也)大行在前殿發樂府樂器引内昌邑
樂人擊皷歌吹作俳倡(師古曰俳優諧戲也/倡樂人也倡音昌)召内泰壹
宗廟樂人悉奏衆樂(鄭氏曰祭泰一樂人也余據武帝/祠泰一用樂舞召歌兒作二十五)
(弦及空侯瑟又采詩夜誦有趙代秦楚之謳宗廟樂有/文徳昭徳文始五行之舞嘉至永至登歌休成之樂房)
(中祠樂安世樂昭容樂禮/容樂其員八百二十九人)駕法駕驅馳北宫桂宫(師古/曰北)
(宫桂宫並在未央宫北三輔黄圖桂宫武帝造周回十/餘里有紫房複道通未央宫三秦記未央宫漸臺西有)
(桂/宫)弄彘鬬虎召皇太后御小馬車(張晏曰皇太后所駕/遊宫中輦車也漢廐)
(有果下馬髙三尺以駕輦師古曰/小馬可于果下乘之故曰果下馬)使官奴騎乗遊戲掖
庭中與孝昭皇帝宫人䝉等滛亂詔掖庭令敢泄言要
斬(掖庭令屬少府武帝太初元年/更名本永巷令也要與腰同)太后曰止(師古曰令/且止讀奏)
(也/)為人臣子當悖亂如是邪王離席伏(悖蒲内翻/離力智翻)尚書
令復讀曰(復扶/又翻)取諸矦王列矦二千石綬及墨綬黄綬
以并佩昌邑郎官者免奴(續漢志諸侯王赤綬四采青/黄縹紺列矦紫綬二采紫白)
(二千石青綬三采青白紅千石六百石墨綬三采青赤/紺四百石三百石二百石黄綬師古曰免奴謂奴免放)
(為良/人者)發御府金錢刀劍玉器采繒賞賜所與遊戲者與
從官官奴夜飲湛沔于酒(師古曰湛讀曰沈又讀曰耽/湛沔者乃荒迷之義也沔與)
(湎/同)獨夜設九賔温室(師古曰于温室中/設九賔之禮也)延見姊夫昌邑
關内矦祖宗廟祠未舉為璽書使使者持節以三太牢
祠昌邑哀王園廟稱嗣子皇帝(師古曰時在䘮服故未/祠宗廟而私祭昌邑哀)
(王也余謂賀入繼大宗不當於昌邑哀王稱嗣子皇帝/既於禮悖三年不祭之義又悖為人後者為之子之義)
受璽以來二十七日使者旁午(如淳曰旁午分布也師/古曰一縱一横為旁午)
(猶言交/横也)持節詔諸官署徴發凡一千一百二十七事荒
滛迷惑失帝王禮誼亂漢制度臣敞等數進諌不變更
(數所角翻/更工衡翻)日以益甚恐危社稷天下不安臣敞等謹
與博士議皆曰今陛下嗣孝昭皇帝後行滛辟不軌(辟/讀)
(曰/僻)五辟之屬莫大不孝(孝經孔子曰五刑之屬三千其/罪莫大于不孝辟五刑之辟也)
(辟頻/亦翻)周襄王不能事母春秋曰天王出居于鄭由不孝
出之絶之於天下也(僖二十四年經書天王出居於鄭/公羊傳曰王者無外此其言出何)
(不能於/母也)宗廟重于君陛下不可以承天序奉祖宗廟子
萬姓當廢臣請有司以一太牢具告祠髙廟皇太后詔
曰可光令王起拜受詔王曰聞天子有争臣七人雖亡
道不失天下(引孝經孔子之言爭/讀曰諍亡古無字通)光曰皇太后詔廢安得
稱天子乃即持其手解脫其璽組(師古曰即就也組則/古翻說文曰組綬屬)
(續漢志乗輿黄赤綬四采黄赤/紺縹長丈有九尺九寸五百首)奉上太后(上時/掌翻)扶王下
殿出金馬門羣臣隨送王西面拜曰愚戇不任漢事(戇/渉)
(降翻任/音壬)起就乗輿副車(乘繩/證翻)大將軍光送至昌邑邸光
謝曰王行自絶於天臣寧負王不敢負社稷願王自愛
臣長不復左右(師古曰言不復/得侍見于左右)光涕泣而去羣臣奏言
古者廢放之人屏于逺方(屏必郢翻/又卑正翻)不及以政(師古曰/言不豫)
(政/令)請徙王賀漢中房陵縣(漢中郡屬益州房/陵縣唐為房州)太后詔歸
賀昌邑賜湯沐邑二千户故王家財物皆與賀及哀王
女四人各賜湯沐邑千户國除為山陽郡(昌邑國本山/陽郡也今國)
(除復/為郡)昌邑羣臣坐在國時不舉奏王罪過令漢朝不聞
知(朝直/遥翻)又不能輔道(道讀/曰導)䧟王大惡皆下獄誅殺二百
餘人(下遐/嫁翻)唯中尉吉郎中令遂以忠直數諌正(數所/角翻)得
减死髠為城旦師王式繫獄當死治事使者責問曰師
何以無諫書(王式時為昌邑王師以授王詩治/事使者即治獄使者也治直之翻)式對曰
臣以詩三百五篇朝夕授王至于忠臣孝子之篇未嘗
不為王反復誦之也(為于偽翻下同師/古曰復音方目翻)至于危亡失道
之君未嘗不流涕為王深陳之也臣以三百五篇諫是
以無諫書使者以聞亦得減死論霍光以羣臣奏事東
宫太后省政(省悉/景翻)宜知經術白令夏矦勝用尚書授太
后遷勝長信少府(長信宫名少府掌其宫事班表長信/詹事掌皇太后宫景帝中六年更名)
(長信少府平帝元始四年更名長樂少府張晏曰以太/后所居名也居長信宫則曰長信少府居長樂宮則曰)
(長樂少府也三輔黄圖長信殿在長樂宫太后常居之/余據表長信少府後改為長樂少府則長信長樂非兩)
(宫也張/說誤)賜爵闗内矦　初衛太子納魯國史良娣(姓譜/史周)
(史佚之後師古曰太子有/妃有良姊有孺子凡三等)生子進(師古曰進皇/孫之名也)號史皇
孫皇孫納涿郡王夫人(涿郡屬幽州王/夫人名翁須)生子病已(師古/曰盖)
(以夙遭屯難而多病苦故名病已/欲其速差也後以為鄙更改諱詢)號皇曽孫皇曾孫生
數月遭巫蠱事(見二十三卷武/帝征和二年)太子三男一女及諸妻
妾皆遇害獨皇曾孫在亦坐收擊郡邸獄(師古曰漢舊/儀郡邸獄治)
(天下郡國上計者屬大鴻臚此盖巫蠱/獄收繫者衆故皇曽孫寄在郡邸獄)故廷尉監魯國
丙吉(班表廷尉有左右監秩千石丙姓也左/傳齊有丙歜功臣表有髙苑矦丙倩)受詔治巫
蠱獄(治直/之翻)吉心知太子無事實重哀皇曽孫無辜(師古/曰重)
(音直/用翻)擇謹厚女徒渭城胡組淮陽郭徴卿令乳養曽孫
置閒燥處(李竒曰輕罪男子守邉一歲女子輭弱不任/守復令作于官亦一嵗故班史謂之女徒復)
(作復作者復為官作滿其本罪月日班志渭城縣屬扶/風師古曰閒寛净之處也燥髙敞也閒讀曰閑燥蘇老)
(翻/)吉日再省視(省悉/景翻)巫蠱事連歲不决武帝疾來徃長
楊五柞宫(師古曰二宫並在盩厔皆以木名之水經注/漏水出南山赤谷東北流逕長楊宫漏水又)
(東北耿谷水注之水發南山耿谷/北流與栁泉合東北逕五柞宫)望氣者言長安獄中
有天子氣於是武帝遣使者分條中都官詔獄繫者(師/古)
(曰條謂/疏録之)無輕重一切皆殺之内謁者令郭穰夜到郡邸
獄(班表謁者令屬少府續漢志主宫中布張/諸褻物漢官云秩千石盖當時權為此使)吉閉門拒
使者不納曰皇曾孫在他人無辜死者猶不可况親曽
孫乎相守至天明不得入穰還以聞因劾奏吉(劾戸/槩翻)武
帝亦寤曰天使之也因赦天下郡邸獄繫者獨賴吉得
生既而吉謂守丞誰如皇孫不當在官(孟康曰郡守丞/也來詣京師邸)
(治獄姓誰名如文穎曰不當在官不當在郡邸獄也師/古曰守丞守獄官之丞耳非郡丞也誰如者其人名本)
(作譙字言姓又非也仲馮曰守丞盖郡/邸守邸之丞也與朱買臣傳守丞同)使誰如移書京
兆尹遣與胡組俱送京兆尹不受復還及組日滿當去
皇孫思慕吉以私錢雇組令留與郭徴卿並養數月乃
遣組去後少内嗇夫白吉曰食皇孫無詔令(師古曰少/内掖庭主)
(府藏之官也食讀曰飤詔令/無文無從得其廪具而食之)時吉得食米肉月月以給
皇曽孫曽孫病幾不全者數焉吉數敕保養乳母加致
醫藥(幾居衣翻/數所角翻)視遇甚有恩惠吉聞史良娣有母貞君
及兄恭乃載皇曾孫以付之貞君年老見孫孤甚哀之
自養視焉後有詔掖庭養視上屬籍宗正(應劭曰掖庭/宫人之官有)
(令丞宦者為之詔敕掖庭養/視之始令宗正著其屬籍)時掖庭令張賀嘗事戾
太子思顧舊恩(張賀安世兄也幸於衛太子太子敗賔/客皆誅安世上書為賀請得下蠶室後)
(為掖庭令師/古曰顧念也)哀曽孫奉養甚謹以私錢供給教書既壯
賀欲以女孫妻之(妻千細/翻下同)是時昭帝始冠(冠古/玩翻)長八尺
二寸(長直/亮翻)賀弟安世為右將軍輔政聞賀稱譽皇曾
孫欲妻以女(譽音/余)怒曰曾孫乃衛太子後也幸得以庶
人衣食縣官足矣勿復言予女事(復扶又翻/予讀曰與)於是賀止
時暴室嗇夫許廣漢有女(暴室屬掖庭令師古曰取暴/曬為名盖主織作染練之署)
(應劭曰暴室宮人獄也今曰薄室許廣漢坐法腐為宦/者作嗇夫也師古又曰暴室職務既多因為置獄主治)
(罪人故徃徃云暴室獄耳然非獄名嗇夫者暴室屬官/亦猶縣郷嗇夫姓譜許姓出髙陽本自姜姓炎帝之後)
(太嶽之裔其後/因封國為氏)賀乃置酒請廣漢酒酣為言曽孫體近
下乃關内矦(師古曰言曽孫於帝為近親縱其人/得下劣猶為闗内矦也為于偽翻)可妻
也廣漢許諾明日嫗聞之怒(嫗謂廣漢妻也說文/曰嫗母也音威遇翻)廣漢
重令人為介(師古曰更令人作媒/結婚姻重音直用翻)遂與曾孫賀以家財
聘之曾孫因依倚廣漢兄弟及祖母家史氏受詩于東
海澓中翁(服䖍曰澓音福師古曰姓澓字/中翁  澓房福翻中讀曰仲)髙材好學(好/呼)
(到/翻)然亦喜游俠(師古曰喜/許吏翻)鬬雞走狗以是具知閭里姦
邪吏治得失(治直/吏翻)數上下諸陵(師古曰諸陵皆據髙敞/地為之縣即在其側帝)
(每周游徃來去則上來則下故言/上下諸陵數所角翻上時掌翻)周徧三輔嘗困于蓮
勺鹵中(班志連勺縣属左馮翊賢曰故城在同州下邽/縣東北如淳曰為人所困辱也蓮勺縣有鹽池)
(縱横十餘里其郷人名為鹵中師古曰鹵者鹹地今在/櫟陽縣東今其郷人謂此中為鹵鹽池程大昌曰蓮勺)
(唐下邽縣蓮/音輦勺音酌)尤樂杜鄠之間(班志杜縣屬京兆鄠縣/屬扶風樂音洛鄠音戸)率
常在下杜(孟康曰下杜在長安南師古曰即今之杜城/括地志下杜城在雍州長安縣東南九里古)
(杜伯/國)時㑹朝請舍長安尚冠里(文穎曰以屬弟尚親故嵗/時從宗室朝㑹也如淳)
(曰春曰朝秋曰請師古曰尚冠者長安中里名帝㑹朝/請之時即于此里中止息三輔黄圖曰京兆尹治尚冠)
(里朝直遥翻舍/如字請才性翻)及昌邑王廢霍光與張安世諸大臣議
所立未定丙吉奏記光曰將軍事孝武皇帝受襁褓之
屬任天下之寄(屬之/欲翻)孝昭皇帝早崩亡嗣(亡古無/字通)海内
憂懼欲亟聞嗣主發䘮之日以大誼立後所立非其人
復以大誼廢之(師古曰雖無嫡嗣旁立支屬今宗廟有/奉既而恐危社稷故廢黜之皆以大誼)
(而行/也)天下莫不服焉方今社稷宗廟羣生之命在將軍
之壹舉竊伏聽於衆庶察其所言諸矦宗室在列位
者未有所聞于民間也而遺詔所養武帝曽孫名病
已在掖庭外家者(蘇林曰外家猶言在外人民家不在/宫中晉灼曰出郡邸獄歸在外家史)
(氏後入掖庭耳師/古曰晉說是也)吉前使居郡邸時(使疏/吏翻)見其㓜少至
今十八九矣通經術有美材行安而節和(行下/孟翻)願將軍
詳大義參以蓍龜豈宜(句斷言參以蓍龜/卜其宜與不宜也)褒顯先使入
侍(師古曰/侍太后)令天下昭然知之然後决定大䇿天下幸甚
杜延年亦知曽孫徳美勸光安世立焉秋七月光坐庭
中㑹丞相以下議所立遂復與丞相敞等上奏曰(復扶/又翻)
(上時/掌翻)孝武皇帝曽孫病已年十八師受詩論語孝經躬
行節儉慈仁愛人可以嗣孝昭皇帝後奉承祖宗廟子
萬姓(師古曰天子以萬姓/為子故云子萬姓)臣昧死以聞(昧死冒/死也)皇太后
詔曰可光遣宗正徳至曽孫家尚冠里洗沐賜御衣太
僕以軨獵車迎曽孫(文穎曰軨獵小車前有曲輿不衣/近世謂之軨獵車孟康曰今之載)
(獵車也前有曲軨特髙大獵時立其中格射禽獸李竒/曰蘭輿輕車也師古曰文李二說是時未偹天子車駕)
(故且取其輕便耳非取其/髙大也孟說失之軨音零)就齋宗正府庚申入未央宫
見皇太后封為陽武矦(班志陽武縣屬河南郡師古曰/先封矦者不欲立庻人為天子)
(也見賢/遍翻)已而羣臣奏上璽綬即皇帝位(癸巳廢昌邑王/庚申立寅帝漢)
(朝無君二十七日天下不揺霍/光處此誠難能也上時掌翻)謁髙廟尊皇太后為太
皇太后侍御史嚴延年(班表侍御史屬御史大夫員十五/人受公卿奏事舉劾按章此嚴)
(非莊助之嚴自是一姓/戰國時有濮陽嚴仲子)劾奏大將軍光擅廢立主無人
臣禮不道奏雖寑然朝廷肅然敬憚之　八月己巳安
平敬矦楊敞薨(班表安平矦/食邑于汝南)　九月大赦天下　戊寅
蔡義為丞相　初許廣漢女適皇曾孫一嵗生子奭
數月曾孫立為帝許氏為倢伃是時霍將軍有小女與
皇太后親公卿議更立皇后皆心擬霍將軍女亦未有
言上乃詔求微時故劒大臣知指白立許倢伃為皇后
十一月壬子立皇后許氏霍光以后父廣漢刑人不宜
君國嵗餘乃封為昌成君　太皇太后歸長樂宫長樂
宫初置屯衛(漢太后常居長樂宫太皇太后自昌邑之/廢居未央宫今宣帝既立復歸長樂宮樂)
(音/洛)
　　中宗孝宣皇帝上之上(荀悅曰諱詢字次郷諱詢/之字曰謀應劭曰諡法聖)
　　　(善周閒曰宣余據帝本名/病已元康二年乃更名詢)
本始元年春詔有司論定䇿安宗廟功大將軍光益
封萬七千戸與故所食凡二萬戸車騎將軍富平矦安
世以下益封者十人封矦者五人賜爵關内侯者八人
(昭帝始元二年霍光以捕馬何羅功封博陸矦二千三/百五十戸今益封萬七千二百户元鳳六年張安世封)
(富平矦三千四十戸今益封萬六百户楊敞始封安平/矦七百戸今益封其子忠四千八百四十七户蔡義始)
(封陽平矦今益封通前凡七百户范明友始封平陵矦/今益封通前凡二千九百二十户韓増始紹封龍雒矦)
(今益封千户建平矦杜延年始封二千户今益封二千/三百六十户蒲矦蘇昌始封千二十六户今益封王譚)
(始紹封宜春矦今益封通前凡一千一百八户魏聖始/紹封當塗矦今益封通前凡二千二百户屠耆堂始紹)
(封杜矦千三百户今益封夏矦勝始賜爵闗内矦今益/封千户凡十人封田廣明為昌水矦趙充國為營平矦)
(田延年為陽城矦樂成為爰氏矦王遷為平丘矦凡五/人周徳蘇武李光劉徳韋賢宋畸丙吉趙廣漢八人皆)
(賜爵關/内矦)　大將軍光稽首歸政(稽音/啟)上謙讓不受諸
事皆先關白光然後奏御自昭帝時光子禹及兄孫
雲皆為中郎將雲弟山奉車都尉侍中領胡越兵光
兩女壻為東西宫衛尉昆弟諸壻外孫皆奉朝請為
諸曹大夫騎都尉給事中黨親連體根據於朝廷及昌
邑王廢光權益重毎朝見上虛已歛容禮下之已甚(胡/越)
(兵胡騎及越騎也東西宫衛尉長樂衛尉及未央衛尉/也侍中得入禁中諸曹受尚書奏事給事中給事禁中)
(皆加官也下胡稼/翻已甚言過當也)　夏四月庚午地震　五月鳳皇集
膠東千乗赦天下勿收田租賦　六月詔曰故皇太子
在湖未有號諡(戾太子死事見二十/二卷武帝征和二年)歲時祠其議諡置
園邑有司奏請禮為人後者為之子也故降其父母不
得祭(師古曰謂本/生之父母也)尊祖之義也陛下為孝昭帝後承
祖宗之祀愚以為親諡宜曰悼(如淳曰親/謂父也)母曰悼后
故皇太子諡曰戾史良娣曰戾夫人(諡法不悔前過曰/戾又不思念曰戾)
皆改𦵏焉　秋七月詔立燕刺王太子建為廣陽王
(燕王旦死建為庶人事見二十三卷昭帝元鳳元年廣/陽國屬幽州旦死燕國除為廣陽郡今因以為國名刺)
(音來/曷翻)立廣陵王胥少子𢎞為髙宻王(封胥子𢎞為王/加親親之恩也)
初上官桀與霍光争權光既誅桀遂遵武帝法度以刑
罰痛䋲羣下由是俗吏皆尚嚴酷以為能而河南太守
丞淮陽黄霸獨用寛和為名上在民間時知百姓苦吏
急也聞覇持法平乃召為廷尉正數决疑獄庭中稱平
(廷尉正秩千石庭中漢書作廷中師古曰此廷中謂廷/尉之中也余謂通鑑作庭中言漢庭之中也數所角翻)
二年春大師農田延年有罪自殺昭帝之䘮大司農僦
民車延年詐増僦直(師古曰僦謂賃之與/雇直也僦子就翻)盗取錢三千
萬為怨家所告(怨於/元翻)霍將軍召問延年欲為道地(師古/曰為)
(之開通道路使/有安全之地也)延年抵曰(師古曰抵拒諱/也抵丁禮翻)無有是事光
曰既無事當窮竟(師古曰既無實事當/令有司窮治盡其理)御史大夫田廣
明謂太僕杜延年曰春秋之義以功覆過(公羊傳僖十/七年夏滅項)
(孰滅之齊滅之昌為不言齊滅之為桓公諱/也桓公甞有存亡繼絶之功故君子為之諱)當廢昌邑
王時非田子賔之言大事不成(延年字子賔事見/上昭帝元平元年)今縣
官出三千萬自乞之何哉(師古曰謂自乞與之也栁宗/元曰哉疑辭也何哉猶曰何)
(如也乞/音氣)願以愚言白大將軍延年言之大將軍大將軍
曰誠然實勇士也當發大議時震動朝廷光因舉手自
撫心曰使我至今病悸(師古曰悸心動也/音揆韻畧其季翻)謝田大夫曉
大司農通徃就獄得公議之(師古曰曉者告白意指也/通者從公家通理也光忿)
(其拒諱故/不佑之)田大夫使人語延年(語牛/倨翻)延年曰幸縣官寛
我耳何面目入牢獄使衆人指笑我卒徒唾吾背乎即
閉閣獨居齋舍偏袒持刀東西歩數日使者召延年
詣廷尉聞鼓聲自刎死(晉灼曰使者至司農司農發/詔書故鳴鼔也師古曰刎謂)
(斷頸也刎/武粉翻)　夏五月詔曰孝武皇帝躬仁誼厲威武功徳
茂盛而廟樂未稱(師古曰稱副/也稱尺證翻)朕甚悼焉其與列矦二
千石博士議于是羣臣大議庭中(師古曰大議總㑹議/也此庭中謂朝廷之)
(中/)皆曰宜如詔書長信少府夏侯勝獨曰武帝雖有攘
四夷廣土境之功然多殺士衆竭民財力奢泰無度天
下虛耗百姓流離物故者半蝗蟲大起赤地數千里(師/古)
(曰言無五/榖之苖)或人民相食畜積至今未復(畜讀/曰蓄)無徳澤于
民不宜為立廟樂公卿共難勝曰(為于偽翻/難乃旦翻)此詔書也
勝曰詔書不可用也人臣之誼宜直言正論非茍阿意
順㫖議已出口雖死不悔於是丞相御史劾奏勝非議
詔書毁先帝不道及丞相長史黄霸阿縱勝不舉劾俱
下獄(劾户槩翻/下遐嫁翻)有司遂請尊孝武帝廟為世宗廟奏盛
徳文始五行之舞(應劭曰宣帝復采昭徳之舞為盛徳/舞以尊世宗廟也諸帝廟皆常奏文)
(始四時五/行舞也)武帝廵狩所幸郡國皆立廟如髙祖太宗焉
夏侯勝黄霸既久繫霸欲從勝受尚書勝辭以罪死霸
曰朝聞道夕死可矣(論語載孔/子之言)勝賢其言遂授之繫再
更冬(師古曰更歴也/更音工衡翻)講論不怠　初烏孫公主死漢復
以楚王戊之孫解憂為公主妻岑娶岑娶胡婦子泥靡尚小
岑娶且死(復扶又翻妻七細翻漢書作岑陬/師古曰岑音仕林翻陬音子矦翻)以國與季父
大禄子翁歸靡曰泥靡大以國歸之翁歸靡既立號肥
王復尚楚主生三男兩女長男曰元貴靡次曰萬年次
曰大樂昭帝時公主上書言匈奴與車師共侵烏孫唯
天子幸救之漢養士馬議擊匈奴㑹昭帝崩上遣光禄
大夫常惠使烏孫烏孫公主及昆彌皆遣使上書言匈
奴復連發大兵侵擊烏孫使使謂烏孫趣持公主來(趣/讀)
(曰/促)欲隔絶漢昆彌願發國精兵五萬騎盡力擊匈奴唯
天子出兵以救公主昆彌先是匈奴數侵漢邉(先悉/薦翻)漢
亦欲討之秋大發兵遣御史大夫田廣明為祁連將軍
四萬餘騎出西河度遼將軍范明友三萬餘騎出張掖
前將軍韓増三萬餘騎出雲中後將軍趙充國為蒲類
將軍三萬餘騎出酒泉雲中太守田順為虎牙將軍
三萬餘騎出五原期以出塞各二千餘里以常惠為校尉
持節䕶烏孫兵共擊匈奴
三年春正月癸亥恭哀許皇后崩(張晏曰禮婦人從/夫諡閔其見殺故)
(兼二諡師古曰共讀曰恭余據班史自髙后以下皆/從夫稱之未甞有諡也至帝諡孝武衛皇后口思亦)
(以其不令終也至于東都如/光烈明徳始從夫而加二諡)時霍光夫人顯欲貴其
小女成君道無從(師古曰從因也由/也無由得納其女)㑹許后當娠病女
醫淳于衍者(姓譜淳于出於/姜姓周公之後)霍氏所愛嘗入宫侍皇后
疾衍夫賞為掖庭戸衛(掖庭戸衛掌衛掖庭/門户戸郎主之也)謂衍可
過辭霍夫人行為我求安池監(安池池名監掌池/之官為于偽翻)衍
如言報顯顯因心生辟左右(師古曰辟謂/屛去之音闢)字謂衍曰少
夫幸報我以事(如淳曰稱衍字曰少夫親之也晉灼/曰報我以事謂求池監也少時照翻)我
亦欲報少夫可乎(晉灼曰報少夫/謀弑許后事)衍曰夫人所言何等
不可者(師古曰無/事而不可)顯曰將軍素愛少女成君欲竒貴之
願以累少夫(師古曰累託/也音力瑞翻)衍曰何謂邪顯曰婦人免乳
大故十死一生(師古曰免乳謂産子也大/故大事也乳音人喻翻)今皇后當免
身可因投毒藥去也(師古曰去謂除去/皇后也音丘吕翻)成君即為皇后
矣如䝉力事成富貴與少夫共之衍曰藥雜治常先嘗
安可(師古曰與衆醫共雜治之又有/先甞者何可行毒治直之翻)顯曰在少夫為之
耳將軍領天下誰敢言者緩急相護但恐少夫無意耳
衍良久曰願盡力即擣附子(附子與天雄烏喙/同出一種有大毒)齎入長
定宫皇后免身後衍取附子并合太醫大丸以飲皇后
(師古曰大丸今澤蘭丸/之屬合音閤飲於禁翻)有頃曰我頭岑岑也藥中得無
有毒(師古曰岑岑/痺悶之意)對曰無有遂加煩懣崩(師古曰懣音/滿又音悶)
衍出過見顯相勞問(勞力/到翻)亦未敢重謝衍(師古曰恐/人知覺之)後
人有上書告諸醫侍疾無狀者皆收繫詔獄劾不道(劾/戸)
(槩/翻)顯恐急即以狀具語光(語牛/據翻)因曰既失計為之無令
吏急衍光大驚欲自發舉不忍猶與(師古曰猶與不/决也與讀曰豫)㑹
奏上光署衍勿論(李竒曰光題其奏也師古曰言之於/帝故解釋耳光不自署也余據霍光)
(傳光薨後帝始聞毒許后事光于是時/安敢言之於帝邪李說為是上時掌翻)顯因勸光内其
女入宫　戊辰五將軍發長安匈奴聞漢兵大出老弱
犇走敺畜産逺遁逃(師古曰敺/與驅同)是以五將少所得(少詩/沼翻)
夏五月軍罷度遼將軍出塞千二百餘里至蒲離候水
(自張掖/出塞)斬首捕虜七百餘級前將軍出塞千二百餘里
至烏貟(自雲中出塞師古曰/烏員地名也音云)斬首捕虜百餘級蒲類將
軍出塞千八百餘里西至候山(自酒泉/出塞)斬首捕虜得單
于使者蒲隂王以下三百餘級聞虜已引去皆不至期
還天子薄其過寛而不罪祈連將軍出塞千六百里至
雞秩山(自西河/出塞)斬首捕虜十九級逢漢使匈奴還者冉
𢎞等(姓譜楚大夫叔山冉之後案夫子弟子有/冉伯牛冉有使疏吏翻還從宣翻又如字)言雞秩
山西有虜衆祈連即戒𢎞使言無虜欲還兵御史屬公
孫益夀諌以為不可祈連不聽遂引兵還虎牙將軍出
塞八百餘里至丹餘吾水上(自五原/出塞)即止兵不進斬首
捕虜千九百餘級引兵還上以虎牙將軍不至期詐增
鹵獲而祈連知虜在前逗遛不進(孟康曰逗遛律語也/謂軍行頓止稽留不)
(進也師古曰逗讀/與住同又音豆)皆下吏自殺擢公孫益夀為侍御史
(百官表侍御史員十五人受公/卿奏事舉劾案章下遐嫁翻)烏孫昆彌自將五萬騎
與校尉常惠從西方入至右谷蠡王庭(谷蠡音/鹿黎)獲單于
父行(行胡/浪翻)及嫂居次(晉灼曰匈奴女/號若言公主也)名王犁汗都尉千
長騎將以下四萬級(犂汗都尉犂汗王之都尉也師/古曰千長千人之長長知兩翻)馬
牛羊驢橐佗七十餘萬頭(師古曰橐佗言能負橐囊而/䭾物也佗音徒河翻  考異)
(曰常惠傳四萬級為三萬九千人七十/餘萬頭為六十餘萬頭今從烏孫傳)烏孫皆自取所
虜獲上以五將皆無功獨惠奉使克獲封惠為長羅矦
(長羅矦國屬陳留郡賢曰故/城在今滑州匡城縣東北)次匈奴民衆傷而去者及
畜産逺移死亡不可勝數(勝音/升)於是匈奴遂衰耗怨烏
孫上復遣常惠持金幣還賜烏孫貴人有功者(復扶/又翻)惠
因奏請龜兹國甞殺校尉頼丹未伏誅請便道擊之帝
不許大將軍霍光風惠以便宜從事(師古曰言至前所專/命而行也風讀曰諷)
惠與吏士五百人俱至烏孫還(還從宣翻又/如字下同)過發西國
兵二萬人(自烏孫還所過/西國皆發其兵)令副使發龜兹東國二萬人
烏孫兵七千人從三面攻龜兹兵未合先遣人責其王
以前殺漢使狀王謝曰乃我先王時為貴人姑翼所誤
耳我無罪惠曰即如此縳姑翼來吾置王(師古曰/置猶放)王執
姑翼諸惠惠斬之而還(龜兹殺賴丹事見上/卷昭帝元鳳四年)　大旱　六
月己丑陽平節矦蔡義薨(陽平屬東郡丑考異/曰荀紀作乙  誤)　甲辰
長信少府韋賢為丞相　大司農魏相為御史大夫
冬匈奴單于自將數萬騎擊烏孫頗得老弱欲還㑹天
大雨雪(雨于/具翻)一日深丈餘(深式/鴆翻)人民畜産凍死還者不
能什一於是丁令乗弱攻其北(令音/零)烏桓入其東烏孫
擊其西凡三國所殺數萬級馬數萬匹牛羊甚衆又重
以餓死(重直/用翻)人民死者什三畜産什五匈奴大虚弱諸
國覊屬者皆瓦解攻盗不能理其後漢遣三千餘騎為
三道並入匈奴捕虜得數千人還匈奴終不敢取當(師/古)
(曰當者/報其直)滋欲郷和親(師古曰滋益/也郷讀曰嚮)而邉境少事矣　是
歲潁川太守趙廣漢為京兆尹潁川俗豪傑相朋黨廣
漢為缿筩(蘇林曰缿音項如瓶可受投書孟康曰筩竹/筩也如今官受宻事筩也師古曰缿若今盛)
(錢臧瓶為小孔可入而不可出或缿或筩/皆為此制而用受書令投于中也筒音同)受吏民投書
使相告訐(師古曰面相斥曰訐音/居又翻又音居謁翻)於是更相怨咎(更工/衡翻)
姦黨散落盗賊不敢發匈奴降者言匈奴中皆聞廣漢
名(降户/江翻)由是入為京兆尹廣漢遇吏殷勤甚備事推功
善歸之於下行之發於至誠吏咸願為用僵仆無所避
(師古曰僵偃也仆頓/也僵音薑仆音赴)廣漢聰明皆知其能之所宜盡力
與否其或負者輙收捕之無所逃案之罪立具即時伏
辜尤善為鉤距以得事情(蘇林曰鉤得其情使不得去/也晉灼曰鉤致也距閉也使)
(對者無疑若不問而自知衆莫覺所由/以閉其術為鉤距也師古曰晉説是也)閭里銖兩之姧
皆知之長安少年數人㑹窮里空舍(師古曰窮里里/中之極隐處)謀
共刼人坐語未訖廣漢使吏捕治具服其發姦擿伏如
神(師古曰擿謂動發/之也音它狄翻)京兆政清吏民稱之不容口長老
傳以為自漢興治京兆者莫能及(長知兩翻/治直之翻)
四年春三月乙夘立霍光女為皇后赦天下初許后起㣲
賤登至尊日淺從官車服甚節儉及霍后立轝馬侍從
益盛(從才/用翻)賞賜官屬以千萬計與許后時縣絶矣(縣讀/曰懸)
　夏四月壬寅郡國四十九同日地震或山崩壊城郭
室屋殺六千餘人北海琅邪壊祖宗廟(景帝元帝令郡/國各立太祖髙)
(皇帝廟太宗文/皇帝廟壊音怪)詔丞相御史與列矦中二千石博問經
學之士有以應變(師古曰謂禦/塞災異也)毋有所諱令三輔太常
内郡國舉賢良方正各一人大赦天下上素服避正殿
五日釋夏侯勝黄霸以勝為諌大夫給事中霸為揚州
刺史(揚州統盧江九江㑹/稽丹陽豫章等郡)勝為人質樸守正簡易無威
儀(易以/䜴翻)或時謂上為君誤相字於前(師古曰前天子之/前也君前臣名不)
(當相呼/字也)上亦以是親信之(師古曰知/其質樸也)甞見出道上語(師/古)
(曰入見天子而以其言/為外人道之見賢遍翻)上聞而讓勝勝曰陛下所言善
臣故揚之堯言布於天下至今見誦臣以為可傳故傳
耳朝廷每有大議上知勝素直謂曰先生建正言無懲
前事(師古曰懲創也前/事謂坐議廟樂事)勝復為長信少府後遷太子太
傅年九十卒太后賜錢二百萬為勝素服五日以報師
傅之恩(為于/偽翻)儒者以為榮　五月鳳皇集北海安丘淳
于(安丘淳于二縣皆屬北海郡安丘/春秋時之渠丘淳于春秋之州國)　廣川王去坐殺
其師及姬妾十餘人或銷鈆錫灌口中或支解并毒藥
煑之令糜盡廢徙上庸自殺(廣川王去景帝子廣川惠/王越之孫師古曰糜碎也)
地節元年(應劭曰以先者地震山崩水出於/是改元曰地節欲令地得其節)春正月有
星孛于西方(孛蒲/内翻)　楚王延夀(景帝立平陸矦禮為楚/王奉元王後傳子道孫)
(注曽孫純延/夀純之子也)以廣陵王胥武帝子天下有變必得立隂
附助之為其後母弟趙何齊取廣陵王女為妻因使何
齊奉書遺廣陵王曰願長耳目(師古曰言常伺聼勿/失幾也取讀曰娶遺)
(於季翻/長如字)毋後人有天下(師古曰方争天下勿/使在人後後户覯翻)何齊父長
年上書告之事下有司考驗辭服(下遐/嫁翻)冬十一月延夀
自殺胥勿治　十二月癸亥晦日有食之　是嵗于定
國為廷尉(姓譜周武王子封於䢴子孫/以國為氏其後去邑單為于)定國决疑平法
務在哀鰥寡罪疑從輕加審慎之心朝廷稱之曰張釋
之為廷尉天下無寃民(師古曰言/决罪皆當)于定國為廷尉民自
以不寃(師古曰言知其寛平/皆無寃枉之慮也)
二年春霍光病篤車駕自臨問上為之涕泣(為于/偽翻)光上
書謝恩願分國邑三千戸以封兄孫奉車都尉山為列
矦奉兄去病祀(霍去病封冠軍矦子嬗嗣封薨無/後國除故光乞分國邑以封其孫)即日
拜光子禹為右將軍三月庚午光薨上及皇太后親臨
光䘮中二千石治冡賜梓宫𦵏具皆如乗輿制度諡曰
宣成矦發三河卒穿復土(乗䋲證翻/復如字)置園邑三百家長
丞奉守下詔復其後世(復方/目翻)疇其爵邑(應劭曰/疇等也)世世
無有所與(與讀/曰豫)御史大夫魏相上封事(言事而不欲宣/泄重封上之故)
(曰封事漢官曰凡章表皆/啟封其言宻事得用皁嚢)曰國家新失大將軍宜顯明
功臣以塡藩國(塡古鎭/字通)毋空大位以塞争權(師古曰大/臣位空則)
(起争奪之權/也塞悉則翻)宜以車騎將軍安世為大將軍毋令領光
禄勲事以其子延夀為光禄勲上亦欲用之夏四月戊
申以安世為大司馬車騎將軍領尚書事(官考異曰百/  表地節三)
(年四月戊申張安世為大司馬七月戊戌更為衛將軍/霍禹為大司馬七月壬辰禹要斬荀紀三年四月戊辰)
(安世為大司馬按明年四月無戊辰七月無戊戍又不/當再言七月以宣紀張安世霍光傳考之安世為司馬)
(當在今年為衛將軍當在明年十月禹死在四/年七月盖年表旁行通連書之致此誤也)　鳳皇
集魯羣鳥從之大赦天下　上思報大將軍徳乃封光
兄孫山為樂平矦使以奉車都尉領尚書事魏相因昌
成君許廣漢奏封事言春秋譏世卿(公羊傳隠三年夏/四月辛卯尹氏卒)
(尹氏者何天子之大夫也其稱尹氏/何貶曷為貶譏世卿世卿非禮也)惡宋三世為大夫
(公羊傳曰宋三世無大夫三世内取也師古曰三世謂/襄公成公昭公也内取于國之大夫也為恐當作無惡)
(烏路/翻)及魯季孫之専權(魯自季友立僖公行父逐東門/氏意如逐昭公世專魯國至哀)
(公惡季氏之偪而/不能去遂孫于邾)皆危亂國家自後元以來禄去王室
政由冢宰今光死子復為右將軍兄子秉樞機(謂領/尚書)
(事也賢曰樞機近要之官也春秋運斗/樞曰北斗第一天樞第二璇第三機也)昆弟諸壻據權
勢在兵官光夫人顯及諸女皆通籍長信宫(師古曰通/籍謂禁門)
(之中皆有名籍恣出入也應劭曰籍者謂二尺竹牒設/其年紀名字物色懸之宫門案省相應乃得入也)
或夜詔門出入驕奢放縱恐寖不制(師古曰寖漸也不/制不可制御也)
宜有以損奪其權破散隂謀以固萬世之基全功臣之
世又故事諸上書者皆為二封署其一曰副領尚書者
先發副封所言不善屛去不奏相復因許伯白去副封
以防壅蔽(屏必郢翻/去丘呂翻)帝善之詔相給事中皆從其議(漢/三)
(公九卿皆外朝今魏相給事/中則得入禁中預中朝之議)帝興于閭閻(師古曰閭/里門也閻)
(里中門也言從里/巷而即天位也)知民事之囏難(囏古/艱字)霍光既薨始親
政事厲精為治(治直吏/翻下同)五日一聽事自丞相以下各奉
職奏事敷奏其言考試功能(應劭曰敷陳也各自奏陳/其言然後試之以官考其)
(功徳/也)侍中尚書功勞當遷及有異善厚加賞賜至于子
孫終不改易(師古曰言各久其職事也貢父曰至于子/孫謂賞賜逮及子孫也非謂侍中尚書官)
(至子孫不/改易也)樞機周密品式備具上下相安莫有苟且之
意及拜刺史守相輙親見問觀其所由退而考察所行
以質其言(師古曰/質正也)有名實不相應必知其所以然常稱
曰庶民所以安其田里而亡歎息愁恨之心者政平訟
理也(師古曰訟理言所訟見理/而無寃滯也亡古無字通)與我共此者其唯良二
千石乎師守(古曰謂郡/諸矦相)以為太守吏民之本數變易則下
不安(數所/角翻)民知其將久不可欺罔乃服從其教化故二
千石有治理效輒以璽書勉厲増秩賜金或爵至闗
内矦公卿缺則選諸所表以次用之(師古曰所表謂/增秩賜金爵也)
是以漢世良吏於是為盛稱中興焉　匈奴壺衍鞮
單于死弟左賢王立為虗閭權渠單于以右大將軍
女為大閼氏而黜前單于所幸顓渠閼氏(顓渠閼氏單/于之元妃也)
(其次為大閼氏將即/亮翻閼氏音煙支)顓渠閼氏父左大且渠怨望(且子/閭翻)
是時漢以匈奴不能為邉冦罷塞外諸城以休百姓(師/古)
(曰外城塞外諸城也如光禄/塞受降城遮虜障等城是也)單于聞之喜召貴人謀欲
與漢和親左大且渠心害其事曰前漢使來兵隨其後
今亦效漢發兵先使使者入乃自請與呼盧訾王各將
萬騎南旁塞獵相逢俱入(訾子移翻/旁歩浪翻)行未到㑹三騎亡
降漢言匈奴欲為冦(降户/江翻)於是天子詔發邉騎屯要害
處使大將軍軍監治衆等四人(師古曰治衆者軍監之/名余據軍監位次軍正)
將五千騎分三隊出塞各數百里捕得虜各數十人而
還時匈奴亡其三騎不敢入即引去是歳匈奴饑人民
畜産死什六七又發兩屯各萬騎以僃漢其秋匈奴前
所得西嗕居左地者(孟康曰嗕音辱匈奴種師古曰嗕/音奴獨翻余謂西嗕自是一種為)
(匈奴所得使居左/地耳非匈奴種也)其君長以下數千人皆驅畜産行與
甌脫戰所殺傷甚衆遂南降漢
　
　
　
　
　
　
　
　
　
　
　
　
　
　
　
　資治通鑑卷二十四
