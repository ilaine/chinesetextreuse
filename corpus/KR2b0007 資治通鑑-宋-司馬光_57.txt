
　資治通鑑卷五十六　　宋　司馬光　撰
　　　　　　　　　　　　　胡三省　音註
　漢紀四十八(起彊圉協洽盡重/光大淵獻凡五年)
　　孝桓皇帝下
永康元年(是年六月/始改元)春正月東羌先零圍祋祤掠雲
陽(二縣皆屬左馮翊宋白曰耀州華原同官縣本漢/祋祤縣地雲陽故城在今縣西北六十里零音憐)
(祋音丁活翻又音/丁外翻祤音詡)煎當諸種復反(種章勇翻復/扶又翻下同)段熲
擊之於鸞鳥(熲髙迥翻鸞音/雚鳥讀曰雀)大破之西羌遂定　夫
餘王夫台冦𤣥菟(夫音扶莬/同都翻)𤣥菟太守公孫域擊破
之(守式/又翻)　夏四月先零羌冦三輔攻没兩營(兩營京/兆虎牙)
(營扶風雍/營零音憐)殺千餘人　五月壬子晦日有食之　陳
蕃既免朝臣震栗莫敢復為黨人言者(復扶又翻朝/直遥翻下同)
(為于/偽翻)賈彪曰吾不西行大禍不解(賈彪潁川定陵人/自潁川至洛陽為)
(西/行)乃入雒陽説城門校尉竇武尚書魏郡霍諝等
(説輸芮翻/諝私呂翻)使訟之武上疏曰陛下即位以來未聞善
政常侍黄門競作譎詐妄爵非人伏尋西京佞臣執
政終喪天下(譎古穴翻/喪息浪翻)今不慮前事之失復循覆車
之軌臣恐二世之難(難乃/旦翻)必將復及趙髙之變不朝
則夕(謂望夷宫/之事也)近者姦臣牢脩造設黨議遂收前司
隷校尉李膺等逮考連及數百人曠年拘録事無效
驗(謂自去年興獄至今年事/終無其實也校户教翻)臣惟膺等忠心抗節志
經王室此誠陛下稷卨伊吕之佐(卨古契字/音息列翻)而虚為
姦臣賊子之所誣枉天下寒心四海失望惟陛下留
神澄省(澄清也省察/也省悉井翻)時見理出(賢曰時謂/即時也)以厭神鬼
喁喁之心(喁魚/恭翻)今臺閣近臣尚書朱㝢荀鯤劉祐魏朗
劉矩尹勲等皆國之貞士朝之良佐(緄古本翻上考異/曰武傳武  疏曰)
(令臺閻近臣尚書令陳蕃僕射胡廣尚/書朱㝢等按蕃廣時不為令僕故去之)尚書郎張陵媯
皓(媯俱為翻姓譜/媯帝舜之後)苑康(姓譜苑姓商武丁之子受封于/苑因以為氏左傳齊有大夫苑)
(何/忌)楊喬邊韶(陳留風俗傳邊祖于宋平公子戍/字子邊又左傳周有大夫邊伯)戴恢等
文質彬彬明逹國典内外之職羣才並列而陛下委任
近習專樹饕餮(饕吐刀翻/餮他結翻)外典州郡内幹心膂宜以次
貶黜案罪糾罰信任忠良平决臧否使邪正毁譽各得
其所(否音鄙/譽音余)寶愛天官唯善是授(天官言天命有德/人君不可以私授)如
此咎徵可消天應可待間者有嘉禾芝草黄龍之見(是/年)
(魏郡言嘉禾生巴郡/言黄龍見見賢遍翻)夫瑞生必於嘉士福至實由善人
在德為瑞無德為災陛下所行不合天意不宜稱慶書
奏因以病上還城門校尉槐里侯印綬霍諝亦為表請
(上時掌翻為/于偽翻下同)帝意稍解使中常侍王甫就獄訊黨人范
滂等皆三木囊頭暴於階下(賢曰三木頭及手足皆有/械更以物蒙覆其頭也)
甫以次辯詰曰卿等更相拔舉(更工/衡翻)迭為唇齒其意如
何滂曰仲尼之言見善如不及見惡如探湯(賢曰探湯/喻去之疾)
(也見論語/探吐南翻)滂欲使善善同其清惡惡同其汙謂王政之
所願聞不悟更以為黨古之修善自求多福今之修善
身陷大戮身死之日願埋滂於首陽山側上不負皇天
下不愧夷齊(賢曰伯夷叔齊餓死首陽山事見史記首/陽山在雒陽東北杜佑曰偃師縣有首陽)
(山/)甫愍然為之改容乃得並解桎梏(鄭𤣥註周禮曰木/在手曰桎在足曰)
(梏桎之日翻/梏工沃翻)李膺等又多引宦官子弟宦官懼請帝以
天時宜赦六月庚申赦天下改元黨人二百餘人皆歸
田里書名三府禁錮終身(李考異曰帝紀於去年冬書/  膺等二百餘人受誣為黨)
(人並坐下獄書名三府案陳蕃以訟李膺免即膺等下/獄已在前後遇赦方得書名三府則帝紀所紀為兩無)
(所用故去之又故書三府/為王府劉攽曰當為三府)范滂往候霍諝而不謝或讓
之滂曰昔叔向不見祁奚(晉范宣子囚叔向祁奚請而/免之不見叔向而歸叔向亦)
(不告免/焉而朝)吾何謝焉滂南歸汝南南陽士大夫迎之者車
數千兩(兩音/亮)鄉人殷陶黄穆侍衛於旁應對賔客滂謂
陶等曰今子相隨是重吾禍也遂遁還鄉里初詔書下
舉鉤黨(賢曰鉤謂相連/也下遐稼翻)郡國所奏相連及者多至百數
唯平原相史弼獨無所上(上時/掌翻)詔書前後迫切州郡髠
笞掾史從事坐傳舍責曰(掾俞絹翻賢曰續漢志每州/有從事史及諸曹掾史傳客)
(舎也音知戀翻坐傳舍召弼而責余謂髠笞掾史句絶/言詔書督迫州郡至於髠笞掾史青州從事則坐平原)
(傳舍而責/史弼也)詔書疾惡黨人(惡烏/路翻)㫖意懇惻青州六郡其
五有黨平原何治而得獨無弼曰先王疆理天下(賢曰/疆界)
(也理/正也)畫界分境水土異齊風俗不同(記王制曰凡居民/財必因天地寒暖)
(燥濕廣谷大川異制民生其間者異俗剛柔輕重遲速/異齊齊才細翻前書曰凡民函五常之性而其剛柔緩)
(急音聲不同繫水土之風氣故謂之風好惡/取舍動靜無常隨君上之情欲故謂之俗)它郡自有
平原自無胡可相比若承望上司誣陷良善淫刑濫罰
以逞非理則平原之人户可為黨相有死而已(相息/亮翻)所
不能也從事大怒即收郡僚職送獄(郡僚職謂郡/諸曹掾史也)遂舉
奏弼㑹黨禁中解弼以俸贖罪所脱者甚衆竇武所薦
朱㝢沛人苑康勃海人楊喬㑹稽人(會工/外翻)邊韶陳留人
喬容儀偉麗數上言政事(數所/角翻)帝愛其才貌欲妻以公
主(妻七/細翻)喬固辭不聽遂閉口不食七日而死　秋八月
巴郡言黄龍見(見賢/遍翻)初郡人欲就池浴見池水濁因戲
相恐此中有黄龍語遂行民間太守欲以為美故上之
(上時/掌翻)郡吏傅堅諫曰此走卒戲言耳太守不聽　六月
大水勃海溢　冬十月先零羌冦三輔(零音/憐)張奐遣司
馬尹端董卓拒擊大破之斬其酋豪首虜萬餘人(酋慈/由翻)
三州清定(時奐督幽/并涼三州)奐論功當封以不事宦官故不果
封唯賜錢二十萬除家一人為郎奐辭不受請徙屬𢎞
農舊制邊人不得内徙詔以奐有功特許之(奐燉煌/淵泉人)拜
董卓為郎中卓隴西人性粗猛有謀羌胡畏之(董卓事/始此)
　十二月壬申復癭陶王悝為勃海王(悝貶事見上卷/延熹八年癭於)
(郢翻悝/苦回翻)　丁丑帝崩于德陽前殿(年三/十六)戊寅尊皇后曰
皇太后太后臨朝初竇后既立御見甚稀(見賢/遍翻)唯采女
田聖等有寵后素忌忍帝梓宫尚在前殿遂殺田聖城
門校尉竇武議立嗣召侍御史河間劉鯈(鯈式/竹翻)問以國
中宗室之賢者鯈稱解瀆亭侯宏(賢曰解瀆亭在今定/州義豐縣東北杜佑)
(曰義豐漢之/安國縣也)宏者河間孝王之曾孫也祖淑父萇世封
解瀆亭矦武乃入白太后定策禁中以鯈守光祿大夫
與中常侍曹節並持節將中黄門虎賁羽林千人(將即/亮翻)
奉迎宏時年十二(紀考異曰范書云即帝位年十三袁/  初立為嗣詔書云年十有二建寧)
(二年誅黨人時云/年十四袁紀是也)
　　孝靈皇帝上之上(諱宏諡法亂而不損曰靈/伏矦古今注宏之字曰大)
建寧元年春正月壬午以城門校尉竇武為大將軍(考/)
(異曰袁紀延熹九年四月戊寅特進竇武為大將軍武/移病固讓至于數十不許范書在今年正月壬午武傳)
(為大將軍亦在迎/立靈帝後今從之)前太尉陳蕃為太傅(拜考異曰帝紀/  蕃太傅在即)
(位後𫝊在前縁有蕃責尚/書等語故知從𫝊是也)與武及司徒胡廣參録尚書
事(三人謂/之參)時新遭大喪國嗣未立諸尚書畏懼多託病
不朝陳蕃移書責之曰古人立節事亡如存(賢曰言人/主雖亡法)
(度尚在當行之與不亡時同故曰如存余謂事死如事/生事亡如事存中庸之文言人主雖死亡事之如生存)
(也/)今帝祚未立政事日蹙諸君奈何委荼蓼之苦息偃
在牀(詩國風曰誰謂荼苦其甘如薺周頌曰未堪/家多難予又集于蓼小雅曰或息偃在牀)於義
安乎諸尚書惶怖(怖普/布翻)皆起視事　己亥解瀆亭侯至
夏門亭使竇武持節以王青蓋車迎入殿中庚子即皇
帝位改元　二月辛酉葬孝桓皇帝于宣陵(賢曰宣陵/在雒陽東)
(南三/卜里)廟曰威宗　辛未赦天下　初護羌校尉段熲既
定西羌(去年熲/定西羌)而東羌先零等種猶未服度遼將軍皇
甫規中郎將張奐招之連年既降又叛(桓帝延熹四年/皇甫規招降東)
(羌六年規薦張奐至永康元年七/年之間羌之叛服無常降户江翻)桓帝詔問熲曰先零
東羌造惡反逆而皇甫規張奐各擁强衆不時輯定欲
令熲移兵東討未識其宜可參思術畧熲上言曰臣伏
見先零東羌雖數叛逆(數所/角翻)而降於皇甫規者已二萬
許落善惡既分餘寇無幾今張奐躊躇久不進者(躊躇/猶豫)
(也又住/足也)當慮外離内合兵往必驚且自冬踐春屯結不
散人畜疲羸有自亡之埶欲更招降坐制强敵耳臣以
為狼子野心難以恩納埶窮雖服兵去復動(復扶/又翻)唯當
長矛挾脅白刃加頸耳計東種所餘三萬餘落(種章勇/翻下同)
近居塞内路無險折非有燕齊秦趙從横之埶(從子/容翻)而
久亂并凉累侵三輔西河上郡已各内徙(事見五十二/卷順帝永和)
(五/年)安定北地復至單危(復扶又/翻下同)自雲中五原西至漢陽
二千餘里匈奴諸羌並擅其地是為癰疽伏疾留滯脇
下如不加誅轉就滋大若以騎五千步萬人車三千兩
(兩音/亮)三冬二夏足以破定無慮用費為錢五十四億(賢/曰)
(無慮都凡也毛晃曰總計曰/無慮猶言多少如是無疑也)如此則可令羣羌破盡匈
奴長服内徙郡縣得反本土伏計永初中諸羌反叛十
有四年用二百四十億(事見五十卷安/帝元初五年)永和之末復經
七年用八十餘億(事見五十三卷/冲帝永嘉元年)費耗若此猶不誅盡
餘孽復起于兹作害今不暫疲民則永寧無期臣庶竭
駑劣伏待節度(駑音/奴)帝許之悉聽如所上(上時/掌翻)熲於是
將兵萬餘人齎十五日糧從彭陽直指髙平(賢曰彭陽/髙平並縣)
(名屬安定郡彭陽縣即今原州/彭原縣也高平縣今原州也)與先零諸種戰於逢義
山(賢曰山在今原州平髙縣杜/佑曰平髙縣即漢之髙平也)虜兵盛熲衆皆恐熲乃
令軍中長鏃利刅(范書段熲傳/作張鏃利刅)長矛三重(重直/龍翻)挾以强
弩列輕騎為左右翼謂將士曰今去家數千里進則事
成走必盡死努力共功名因大呼(呼火/故翻)衆皆應聲騰赴
馳騎於傍突而擊之虜衆大潰斬首八千餘級太后賜
詔書褒美曰須東羌盡定當并録功勤今且賜熲錢二
十萬以家一人為郎中敇中藏府調金錢綵物增助軍
費(百官志中藏府今屬少府掌中幣帛/金銀諸貨物調徒弔翻藏沮浪翻)拜熲破羌將軍
　閏月甲午追尊皇祖為孝元皇(沈約曰孝元皇謚法/所不載今按周公謚)
(法能思辨衆曰元行義説民曰元/主義行徳曰元靖民則法曰元)夫人夏氏為孝元后
(夏户/雅翻)考為孝仁皇(謚法貴賢/親親曰仁)尊帝母董氏為慎園貴人
(皇祖解瀆亭矦淑也皇考矦萇也賢曰慎/園在今瀛州樂夀縣東南俗呼為二皇陵)　夏四月戊
辰太尉周景薨司空宣酆免以長樂衞尉王暢為司空
(樂音/洛)　五月丁未朔日有食之　以太中大夫劉矩為
太尉　六月京師大水　癸巳録定策功封竇武為聞
喜侯武子機為渭陽侯(考兩漢志無渭陽縣葢因/舅氏之親而為封國之名)兄子
紹為鄠侯(鄠音/户)靖為西鄉侯中常侍曹節為長安鄉侯
侯者凡十一人涿郡盧植上書説武曰(説輸/芮翻)足下之於
漢朝猶旦奭之在周室建立聖主四海有繫論者以為
吾子之功於斯為重今同宗相後披圖案牒以次建之
何勲之有(自和帝無嗣安帝以肅宗之孫入立冲質短/祚桓帝以肅宗曾孫入立桓帝無嗣又以肅)
(宗𤣥孫入立是同宗相後以次建之也圖/以族屬之逺近寫為圖也牒譜第之也)豈可横叨天
功以為已力乎(横户/孟翻)宜辭大賞以全身名武不能用植
身長八尺二寸(長直/亮翻)音聲如鍾性剛毅有大節少事馬
融(少詩/照翻)融性豪侈多列女倡歌舞於前(倡音/昌)植侍講積
年未嘗轉盻融以是敬之太后以陳蕃舊德特封髙陽
鄉侯蕃上疏讓曰臣聞割地之封功德是為(為于/偽翻)臣雖
無素潔之行(行下/孟翻)竊慕君子不以其道得之不居也(孔/子)
(曰富與貴是人之所欲也/不以其道得之不處也)若受爵不讓掩面就之(詩云/受爵)
(不讓至于/已斯亡)使皇天震怒災流下民於臣之身亦何所寄
太后不許蕃固讓章前後十上(上時/掌翻)竟不受封　段熲
將輕兵追羌出橋門(據東觀記橋門谷名水經注/云橋門即橋山之長城門也)晨夜
兼行與戰於奢延澤落川令鮮水上(賢曰即上郡奢延/縣界也水經註奢)
(延水出奢延縣西南赤沙阜東流入于河洛川在奢延/水南賢曰令鮮水名在今甘州張掖縣界一名合黎水)
(一名羌谷水余攷鮮水既㨗乃追戰于靈武谷/此鮮水非甘州之鮮水明矣當在上郡北地界)連破之
又戰於靈武谷(賢曰靈武縣名有谷在今靈州懷逺縣/西北余據前書地理志北地郡有靈武)
(縣靈武谷當在此縣界/非唐靈州之靈武縣也)羌遂大敗秋七月熲至涇陽(涇/陽)
(縣屬安定郡賢曰故城/在今原州平凉縣南)餘冦四千落悉散入漢陽山谷
間䕶匈奴中郎將張奐上言東羌雖破餘種難盡(種章/勇翻)
段熲性輕果慮負敗難常宜且以恩降可無後悔詔書
下熲(下遐/稼翻)熲復上言臣本知東羌雖衆而輭弱易制(復/扶)
(又翻下同輭/乳兖翻柔也)所以比陳愚慮(比毗/至翻)思為永寧之算而中
郎將張奐説虜强難破宜用招降(降户/江翻)聖朝明鑒信納
瞽言故臣謀得行奐計不用事勢相反遂懷猜恨信叛
羌之訴飾潤辭意云臣兵累見折衂(賢曰傷敗曰/衂音女六翻)又言
羌一氣所生不可誅盡(賢曰言羌亦禀天之一/氣所生誅之不可盡也)山谷廣
大不可空靜血流汚野傷和致災(汚烏/故翻)臣伏念周秦之
際戎狄為害中興以來羌冦最盛誅之不盡雖降復叛
今先零雜種累以反覆攻没縣邑剽略人物(剽匹/妙翻)發冢
露尸禍及生死上天震怒假手行誅昔邢為無道衛國
伐之師興而雨(左傳曰衛大旱卜有事于山川不吉寗/莊子曰昔周飢克殷而年豐今邢方無)
(道天其欲衛討邢/乎從之師興而雨)臣動兵涉夏連獲甘澍(澍音樹又音/注時雨也)
歲時豐稔人無疵疫上占天心不為災傷下察人事衆
和師克自橋門以西落川以東故宫縣邑更相通屬(杜/佑)
(曰橋門以西落川以東今金/城㑹寧平凉郡地屬之欲翻)非為深險絕域之地車騎
安行無應折衂案奐為漢吏身當武職駐軍二年不能
平冦虛(桓帝延熹九年/奐督三州二營)欲修文戢戈招降獷敵(賢曰獷/惡貌也)
(音各/猛翻)誕辭空説僭而無徵(左傳臧㑹卜為信與僭/杜預註曰僭不信也)何以
言之昔先零作冦趙充國徙令居内(宣帝時趙充國擊/西羌降者三萬餘)
(人徙之金城置金城屬/國以處之令使也音零)煎當亂邊馬援遷之三輔始服
終叛至今為鯁(賢曰鯁與梗同梗病/也大雅云至今為梗)故逺識之士以為
深憂今傍郡户口單少數為羌所創毒(數所角翻下同/創初良翻傷也)
而欲令降徒與之雜居(降户/江翻)是猶種枳棘於良田養蛇
虺於室内也故臣奉大漢之威建長久之策欲絶其本
根不使能殖(賢曰殖生也左傳曰見惡如農夫/之務去草焉絶其本根勿使能殖)本規三
歲之費用五十四億今適朞年所耗未半而餘冦殘燼
(杜預曰燼/火餘木也)將向殄滅臣每奉詔書軍不内御(賢曰御制/御也淮南)
(子曰國不可從外/理軍不可從中御)願卒斯言(卒子恤/翻終也)一以任臣臨時量
宜(量音/亮)不失權便　八月司空王暢免宗正劉寵為司
空　初竇太后之立也陳蕃有力焉(事見五十五卷/桓帝延熹八年)及
臨朝政無大小皆委於蕃蕃與竇武同心戮力以奬王
室徵天下名賢李膺杜密尹勲劉瑜等皆列於朝廷與
共參政事於是天下之士莫不延頸想望太平而帝乳
母趙嬈及諸女尚書(賢曰女尚書内官/也嬈音乃了翻)旦夕在太后側
中常侍曹節王甫等共相朋結諂事太后太后信之數
出詔命有所封拜蕃武疾之嘗共㑹朝堂(數所角翻/朝直遥翻)蕃
私謂武曰曹節王甫等自先帝時操弄國權(操千/髙翻)濁亂
海内今不誅之後必難圖武深然之蕃大喜以手推席
而起武於是引同志尚書令尹勲等共定計策㑹有日
食之變蕃謂武曰昔蕭望之困一石顯(事見二十八卷/元帝初元二年)
况今石顯數十輩乎蕃以八十之年欲為將軍除害今
可因日食斥罷宦官以塞天變(為于偽翻/塞悉則翻)武乃白太后
曰故事黄門常侍但當給事省内門户主近署財物耳
(省内謂禁中也近署財物謂少府/所掌中藏府尚方内省諸署也)今乃使與政事任重
權(與讀/曰預)子弟布列專為貪暴天下匈匈正以此故宜悉
誅廢以清朝廷太后曰漢元以來故事(漢元漢/初也)世有宦
官但當誅其有罪者豈可盡廢邪時中常侍管霸頗有
才畧專制省内武先白收霸及中常侍蘇康等皆坐死
武復數白誅曹節等(復扶又翻/數所角翻)太后冘豫未忍(冘音/淫)故
事久不發蕃上疏曰今京師嚻嚻道路諠譁言侯覽曹
節公乘昕王甫鄭颯等與趙夫人諸尚書並亂天下(公/乘)
(秦爵也此以爵為氏乘繩證翻昕/許斤翻趙夫人即趙嬈颯音立)附從者升進忤逆者
中傷(忤五故翻/中竹仲翻)一朝羣臣如河中木耳(朝直遥翻謂/舉朝之臣也)汎
汎東西耽禄畏害陛下今不急誅此曹必生變亂傾危
社稷其禍難量(量音/良)願出臣章宣示左右并令天下諸
姦知臣疾之太后不納是月太白犯房之上將入太微
(晉書天文志房四星為明堂天子布政之宫也亦四輔/也第一星上將也次次將也次次相也上星上相也大)
(微天子/庭也)侍中劉瑜素善天官(天官即天文也史記天/官書猶後之天文志)惡
之(惡烏/路翻)上書皇太后曰案占書宫門當閉將相不利姦
人在主傍願急防之又與武蕃書以星辰錯繆不利大
臣宜速斷大計(斷丁/亂翻)於是武蕃以朱㝢為司𨽻校尉劉
祐為河南尹虞祁為雒陽令武奏免黄門令魏彪以所
親小黄門山氷代之(姓譜周有山師之官子孫/以為氏或云烈山氏之後)使氷奏
收長樂尚書鄭颯(長樂尚書葢以太后臨朝置之以掌/奏下外朝文書衆事也樂音洛下同)
送北寺獄蕃謂武曰此曹子便當收殺何復考為(復扶/又翻)
(下/同)武不從令氷與尹勲侍御史祝瑨雜考颯辭連及曹
節王甫勲氷即奏收節等使劉瑜内奏九月辛亥武出
宿歸府典中書者先以告長樂五官史朱瑀瑀盜發武
奏(長樂太后宫也太后宫有女尚書五人五官史主之/  考異曰范書帝紀作丁亥袁紀作辛亥按長厯是)
(年九月乙巳朔無/丁亥今從袁紀)罵曰中官放縱者自可誅耳我曹何
罪而當盡見族滅因大呼曰(呼火故/翻下同)陳蕃竇武奏白太
后廢帝為大逆乃夜召素所親壯健者長樂從官史共
普張亮等十七人(長樂從官史掌太后宫/從官從才用翻共音龔)喢血共盟(喢/色)
(洽/翻)謀誅武等曹節白帝曰外間切切(切切猶言/迫急也)請出御
德陽前殿令帝拔劔踴躍使乳母趙嬈等擁衛左右取
棨信閉諸禁門(賢曰棨有衣㦸也漢官儀曰凡居宮中/皆施籍於掖門案姓名省入者本官為)
(封棨傳審印/信然後受也)召尚書官屬脅以白刄使作詔板拜王甫
為黄門令(詔板所謂/尺一也)持節至北寺獄收尹勲山氷氷疑
不受詔甫格殺之并殺勲出鄭颯還兵刼太后奪璽綬
(璽斯氏翻/綬音受)令中謁者守南宫閉門絶複道(謁者掌守門/户文帝自代)
(邸人立有謁者十人持㦸衛端門/是也雒陽南北宫有複道相通)使鄭颯等持節及侍
御史謁者捕收武等武不受詔馳入步兵營與其兄子
步兵校尉紹共射殺使者(射而/亦翻)召㑹北軍五校士數千
人屯都亭(雒陽都亭也/校户教翻)下令軍士曰黄門常侍反盡力
者封侯重賞陳蕃聞難將官屬諸生八十餘人並拔刄
突入承明門(難乃旦翻公考異曰袁紀蕃到承明門使/者不内曰  未被詔召何得勒兵入宮蕃)
(曰趙鞅專兵向宫以逐君側之惡春秋義之有/使者出開門蕃到尚書門正色云云今從范書)到尚書
門攘臂呼曰(呼火/故翻)大將軍忠以衛國黄門反逆何云竇
氏不道邪王甫時出與蕃相遇適聞其言而讓蕃曰先
帝新棄天下山陵未成武有何功兄弟父子並封三矦
(謂武子機封渭陽侯兄子紹/封鄠侯紹弟靖封西鄉侯)又設樂飲讌多取掖庭宫
人旬日之間貲財巨萬大臣若此為是道邪(謂此非不/道而何)
公為宰輔茍相阿黨復何求賊(復扶/又翻)使劔士收蕃蕃拔
劔叱甫辭色逾厲遂執蕃送北寺獄(傳考異曰范書蕃/  曰蕃拔劔叱甫)
(甫兵不敢近乃益人圍之數/十重遂執蕃送獄今從袁紀)黄門從官騶蹋踧蕃曰(從/才)
(用翻騶側尤翻賢曰/騶騎士也踧子六翻)死老魅(魅明祕翻物老而/能為精怪曰魅)復能損
我曹員數奪我曹稟假不(稟給也假借/也不俯九翻)即日殺之時護
匈奴中郎將張奐徵還京師曹節等以奐新至不知本
謀矯制以少府周靖行車騎將軍加節與奐率五營士
討武夜漏盡(天且/明也)王甫將虎賁羽林等合千餘人出屯
朱雀掖門(北宫南掖門曰朱/雀門將即亮翻)與奐等合已而悉軍闕下
與武對陳(陳讀/曰陣)甫兵漸盛使其士大呼武軍曰竇武反
汝皆禁兵當宿衛宫省何故隨反者乎先降有賞營府
兵素畏服中官(營府謂五營/校尉府也)於是武軍稍稍歸甫自旦
至食時兵降畧盡(降户/江翻)武紹走諸軍追圍之皆自殺梟
首雒陽都亭(梟工/堯翻)收捕宗親賔客姻屬悉誅之及侍中
劉瑜屯騎校尉馮述皆夷其族宦官又譖虎賁中郎將
河間劉淑故尚書㑹稽魏朗云與武等通謀皆自殺(㑹/工)
(外/翻)遷皇太后於南宫徙武家屬於日南自公卿以下嘗
為蕃武所舉者及門生故吏皆免官禁錮議郎勃海巴
肅(姓譜巴巴國之後後漢/又有揚州刺史巴祗)始與武等同謀曹節等不知
但坐禁錮後乃知而收之肅自載詣縣(肅勃海髙/城縣人)縣令
見肅入閤解印綬欲與俱去肅曰為人臣者有謀不敢
隱有罪不逃刑既不隱其謀矣又敢逃其刑乎遂被誅
(被皮/義翻)曹節遷長樂衛尉封育陽侯(育陽縣屬/南陽郡)王甫遷中
常侍黄門令如故朱瑀共普張亮等六人皆為列侯(共/音)
(龔姓譜共商諸侯之國晉有左/行共華乂云鄭共叔段之後)十一人為闗内侯於是
羣小得志士大夫皆喪氣(喪息/浪翻)蕃友人陳留朱震收葬
蕃尸匿其子逸事覺繫獄合門桎梏震受考掠(桎之日/翻梏工)
(沃翻掠/音亮)誓死不言逸由是得免武府掾桂陽胡騰殯歛
武尸行喪(掾俞絹翻/歛力贍翻)坐以禁錮武孫輔年二歲騰詐以
為已子與令史南陽張敞(百官志大將軍府令/史及御屬三十一人)共匿之
於零陵界中亦得免張奐遷大司農以功封侯奐深病
為曹節等所賣固辭不受　以司徒胡廣為太傅録尚
書事司空劉寵為司徒大鴻臚許栩為司空(臚陵如翻/栩况羽翻)
　冬十月甲辰晦日有食之　十一月太尉劉矩免以
太僕沛國聞人襲為太尉(聞人姓也風俗通曰少正/卯魯之聞人其後氏焉)
十二月鮮卑及濊貊冦幽并二州(濊音穢貊/莫百翻)　是歲疏
勒王季父和得殺其王自立　烏桓大人上谷難樓有
衆九千餘落遼西丘力居有衆五千餘落自稱王遼東
蘇僕延有衆千餘落自稱峭王(峭音七/笑翻)右北平烏延有
衆八百餘落自稱汗魯王(史言烏/桓强盛)
二年春正月丁丑赦天下　帝迎董貴人於河間三月
乙巳尊為孝仁皇后居永樂宫(樂音/洛)拜其兄寵為執金
吾兄子重為五官中郎將　夏四月壬辰有青蛇見於
御坐上(見賢遍翻/坐徂卧翻)癸巳大風雨雹霹靂(霹靂震霆也建/考異曰帝紀)
(寧二年四月癸巳大風雨雹楊賜傳熹平元年青蛇見/御坐續漢志熹平元年四月甲午青蛇見御坐袁紀建)
(寧二年四月壬辰青蛇見癸巳大風按張/奐傳論陳竇薦王李與袁紀相應今從之)拔大木百餘
詔公卿以下各上封事大司農張奐上疏曰昔周公葬
不如禮天乃動威(尚書大𫝊曰周公薨成王欲葬之成/周天乃雷電以風禾則盡偃大木斯)
(拔邦人大恐王葬周/公于畢示不敢臣也)今竇武陳蕃忠貞未被明宥(被皮/義翻)
妖眚之來皆為此也(為于/偽翻)宜急為收葬(為于/偽翻)徙還家屬
其從坐禁錮一切蠲除(蠲吉/𤣥翻)又皇太后雖居南宫而恩
禮不接朝臣莫言逺近失望宜思大義顧復之報(賢曰/顧旋)
(視也復反復也小雅曰父兮生我/母兮鞠我顧我復我出入腹我)上深嘉奐言以問諸
常侍左右皆惡之(惡烏/路翻)帝不得自從奐又與尚書劉猛
等共薦王暢李膺可參三公之選曹節等彌疾其言遂
下詔切責之奐等皆自囚廷尉數日乃得出並以三月
俸贖罪(俸扶/用翻)郎中東郡謝弼上封事曰臣聞惟虺惟蛇
女子之祥(詩小雅無羊之辭鄭𤣥註/云虺蛇穴處隂之祥也)伏惟皇太后定策
宫闥援立聖明書曰父子兄弟罪不相及(左傳胥臣曰/康誥曰父不)
(慈子不祇兄不友弟不恭不/相及也今尚書康誥無此語)竇氏之誅豈宜咎延太后
幽隔空宫愁感天心如有霧露之疾陛下當何面目以
見天下孝和皇帝不絶竇氏之恩(事見四十七/卷永元九年)前世以
為美談禮為人後者為之子今以桓帝為父豈得不以
太后為母哉願陛下仰慕有虞烝烝之化凱風慰母之
念(書堯典曰烝烝乂不格姦孔安國註云烝烝猶進進/也言舜進于善道詩凱風曰有子七人莫慰母心)
臣又聞開國承家小人勿用(易師卦上/六爻辭)今功臣久外未
䝉爵秩阿母寵私乃享大封大風雨雹亦由於兹(雨于/具翻)
又故太傅陳蕃勤身王室而見陷羣邪一旦誅滅其為
酷濫駭動天下而門生故吏並離徙錮(離遭/也)蕃身已往
人百何贖(詩國風黄鳥曰如/可贖兮人百其身)宜還其家屬解除禁網夫
台宰重器國命所繫今之四公唯司空劉寵斷斷守善
餘皆素餐致冦之人必有折足覆餗之凶(賢曰四公謂/劉矩為太尉)
(許訓為司徒胡廣為太傅及寵也書曰如有一个臣斷/斷猗無他技孔安國註云斷斷猗然專一之臣也素空)
(乜無徳而食其禄曰素餐易曰負且乘致冦至又曰鼎/折足覆公餗鼎以喻三公餗鼎實也折足覆餗言不勝)
(具任據是年閒人襲已代劉矩為太尉餘三公/亦不與賢註合斷丁亂翻折而設翻餗音速)可因災
異並加罷黜徵故司空王暢長樂少府李膺並居政事
庶災變可消國祚惟永左右惡其言(惡烏/路翻)出為廣陵府
丞(府丞即/郡丞也)去官歸家曹節從子紹為東郡太守以它罪
收弼掠死於獄(掠音/亮)帝以蛇妖問光禄勲楊賜賜上封
事曰夫善不妄來災不空發王者心有所想雖未形顔
色而五星以之推移隂陽為其變度夫皇極不建則有
龍蛇之孽(賢曰洪範五行傳曰皇大也極中也建立也/孽災也君不合大中是謂不立蛇龍隂類也)
詩云惟虺惟蛇女子之祥惟陛下思乾剛之道别内外
之宜抑皇甫之權割艶妻之愛(賢曰艶妻周幽王后褒/姒也皇甫卿士皆后之)
(黨用后嬖寵而居位也詩云皇/甫卿士艶妻煽方處别彼列翻)則蛇變可消禎祥立應
賜秉之子也　五月太尉聞人襲司空許栩免六月以
司徒劉寵為太尉太常汝南許訓為司徒太僕長沙劉
囂為司空囂素附諸常侍故致位公輔　詔遣謁者馮
禪説降漢陽散羌(説輸芮翻/降户江翻)段熲以春農百姓布野羌
雖暫降而縣官無廩必當復為盜賊(復扶/又翻)不如乘虛放
兵(放兵謂縱/兵擊羌也)埶必殄滅熲於是自進營去羌所屯凡亭
山四五十里(魏收地形志安定鶉隂縣有凡亭杜佑作/瓦亭山注云瓦亭山在今平凉郡蕭闗縣)
遣騎司馬田晏假司馬夏育將五千人先進擊破之(夏/户)
(雅/翻)羌衆潰東犇復聚射虎谷(復扶又/翻下同)分兵守谷上下門
熲規一舉滅之不欲復令散走秋七月熲遣千人於西
縣結木為柵(西縣前漢屬隴西郡後漢屬漢陽郡參據/二志皆云縣有嶓冢山西漢水所出是則)
(禹貢所謂嶓冢導漾東流為漢其發源之地也段熲討/羌起於安定髙平羌敗則追至上郡奢延及大敗于靈)
(武谷乃追至安定涇陽諸羌散入漢陽山谷間聚屯凡/亭山凡亭既破復聚射虎谷熲乃於西縣結柵以遮之)
(以羌奔潰所趨考之射虎谷在西縣東北凡亭山當在/射虎谷東北蓋東羌為熲兵所迫復欲西犇出塞歸其)
(舊來巢穴而殱於是谷也賢曰西/縣故城在今秦州上邽縣西南)廣二十步長四十里
遮之(廣古曠翻/長直亮翻)分遣晏育等將七千人衘枚夜上西山
結營穿塹去虜一里許又遣司馬張愷等將三千人上
東山(上時/掌翻)虜乃覺之熲因與愷等挾東西山縱兵奮擊
破之追至谷上下門窮山深谷之中處處破之斬其渠
帥以下萬九千級(帥所/類翻)馮禪等所招降四千人分置安
定漢陽隴西三郡於是東羌悉平熲凡百八十戰斬三
萬八千餘級獲雜畜四十二萬七千餘頭(畜許/又翻)費用四
十四億軍士死者四百餘人更封新豐縣侯邑萬户
　臣光曰書稱天地萬物父母惟人萬物之靈亶聰明
　作元后元后作民父母(周書泰誓之/辭亶誠也)夫蠻夷戎狄氣
　類雖殊其就利避害樂生惡死(樂音洛惡/烏路翻)亦與人同
　耳御之得其道則附順服從失其道則離叛侵擾固
　其宜也是以先王之政叛則討之服則懷之處之四
　裔(裔邊也處/昌吕翻)不使亂禮義之邦而已若乃視之如草
　木禽獸不分臧否不辨去來悉艾殺之(否音鄙艾/讀曰刈)豈
　作民父母之意哉且夫羌之所以叛者為郡縣所侵
　寃故也(侵寃者為所/侵刻而衘寃)叛而不即誅者將帥非其人故
　也茍使良將驅而出之塞外擇良吏而牧之則疆埸
　之臣也豈得專以多殺為快邪夫御之不得其道雖
　華夏之民亦將蠭起而為冦又可盡誅邪然則段紀
　明之為將(段熲字紀明犯太/宗嫌諱故稱字)雖克㨗有功君子所不
　與也
九月江夏蠻反(夏户/雅翻)州郡討平之　丹楊山越圍太守
陳夤夤擊破之(山越本亦越人依阻山險不納王租故/曰山越冦擾郡縣葢自此始其後孫吳)
(悉取其地以民/為兵遂為王土)　初李膺等雖廢錮(事見上卷桓/帝延熹九年)天下
士大夫皆髙尚其道而汙穢朝廷希之者唯恐不及更
共相標榜為之稱號(賢曰標榜猶相稱揚也余謂立表/以示人曰標揭書以示人曰榜標)
(榜猶言表揭/也更工衡翻)以竇武陳蕃劉淑為三君君者言一世之
所宗也李膺荀翌(翌范書/作昱)杜密王暢劉祐魏朗趙典朱
㝢為八俊俊者言人之英也郭泰范滂尹勲巴肅及南
陽宗慈陳留夏馥汝南蔡衍泰山羊陟為八顧顧者言
能以德行引人者也(行下/孟翻)張儉翟超岑晊苑康(翟萇伯/翻晊之)
(日/翻)及山陽劉表汝南陳翔魯國孔昱山陽檀敷為八及
及者言其能導人追宗者也(賢曰導引也言/謂所宗仰者)度尚及東
平張邈王孝東郡劉儒泰山胡母班(風俗通曰胡母姓/本陳胡公之後也)
(公子完奔齊遂有齊國齊宣王母弟别封/母鄉逺取胡公近取母邑故曰胡母氏)陳留秦周魯
國蕃嚮(賢曰蕃姓/也音皮)東萊王章為八厨厨者言能以財救
人者也及陳竇用事復舉拔膺等陳竇誅膺等復廢宦
官疾惡膺等每下詔書輒申黨人之禁(復扶又翻惡烏/路翻下遐稼翻)
侯覽怨張險尤甚(以破其冢宅也事見/上卷桓帝延熹九年)覽鄉人朱並素
佞邪為儉所棄承覽意指上書告儉與同鄉二十四人
别相署號共為部黨圖危社稷而儉為之魁詔刋章捕
儉等(刋章者刋去並姓/名而下其章也)冬十月大長秋曹節因此諷有
司奏諸鉤黨者故司空虞放及李膺杜密朱㝢荀翌翟
超劉儒范滂等(賢曰鉤謂/相牽引也)請下州郡考治(下遐稼翻/治直之翻)是
時上年十四問節等曰何以為鉤黨對曰鉤黨者即黨
人也上曰黨人何用為惡而欲誅之邪對曰皆相舉羣
輩欲為不軌上曰不軌欲如何對曰欲圖社稷上乃可
其奏(軌法度也君君臣臣所謂法也為人臣而欲圖危/社稷謂之不法誠是也而諸閹以此罪加之君子)
(帝不之悟眂元帝之不省召致/廷尉為下獄者闇乂甚焉悲夫)或謂李膺曰可去矣對
曰事不辭難罪不逃刑臣之節也(左傳羊舌赤之言曰/事君不避難有罪不)
(逃/刑)吾年已六十死生有命去將安之乃詣詔獄考死門
生故吏並被禁錮(被皮/義翻)侍御史蜀郡景毅子顧為膺門
徒未有録牒不及於譴(録記也牒籍也時聚徒教授多/者以千計各錄記其姓名于譜)
(牒/)毅慨然曰本謂膺賢遣子師之豈可以漏脱名籍茍
安而已遂自表免歸汝南督郵吳導受詔捕范滂至征
羌抱詔書閉傳舍(征羌縣屬汝南郡木當鄉縣光武以/來歙有平羌之功改為征羌矦國以)
(封之因名焉滂縣人也賢曰傳驛舍也音/知戀翻征羌故城在今豫州郾陵縣東南)伏牀而泣一
縣不知所為滂聞之曰必為我也(為于/偽翻)即自詣獄縣令
郭揖大驚出解印綬引與俱亡曰天下大矣子何為在
此滂曰滂死則禍塞何敢以罪累君(塞悉則翻/累力瑞翻)又令老
母流離乎其母就與之訣滂白母曰仲博孝敬足以供
養(仲博滂弟字也供/俱用翻養羊尚翻)滂從龍舒君歸黄泉存亡各得其
所惟大人割不可忍之恩勿增感戚仲博者滂弟也龍
舒君者滂父龍舒侯相顯也(相息/亮翻)母曰汝今得與李杜
齊名死亦何恨(李杜謂李/膺杜密)既有令名復求夀考可兼得
乎(復扶/又翻)滂跪受教再拜而辭顧其子曰吾欲使汝為惡
惡不可為使汝為善則我不為惡行路聞之莫不流涕
凡黨人死者百餘人妻子皆徙邊天下豪桀及儒學有
行義者(行下/孟翻)宦官一切指為黨人有怨隙者因相陷害
睚眦之忿濫入黨中(睚牛懈翻/眦士解翻)州郡承㫖或有未嘗交
闗亦離禍毒(離與罹/同遭也)其死徙廢禁者又六七百人(廢禁/謂廢)
(棄而/禁錮)郭泰聞黨人之死私為之慟曰詩云人之云亡邦
國殄瘁(為于偽翻詩大雅瞻卬之辭毛/氏曰殄盡也瘁病也瘁似醉翻)漢室滅矣但未
知瞻烏爰止于誰之屋耳(詩小雅正月之辭毛氏註曰/富人之屋烏所集也鄭氏曰)
(視烏集於富人之屋以言今民亦當求明君而歸之八/考異曰范書以泰此語為哭陳竇袁紀以為哭三君)
(俊今/從之)泰雖好臧否人倫(好呼到翻/否音鄙)而不為危言覈論(覈/謂)
(深探其實/也刻覈也)故能處濁世而怨禍不及焉(處昌/吕翻)張儉亡命
困迫望門投止(望門而投之以求/止舍困急之甚也)莫不重其名行(行下/孟翻)
破家相容後流轉東萊止李篤家外黄令毛欽操兵到
門(考兩漢志外黄縣屬陳留郡黄縣屬東萊/郡毛欽葢為黄縣令外字衍操千髙翻)篤引欽就
席曰張儉負罪亡命篤豈得藏之若審在此此人名士
明廷寧宜執之乎欽因起撫篤曰蘧伯玉恥獨為君子
足下如何專取仁義篤曰今欲分之明廷載半去矣(賢/曰)
(明廷猶言明府言不/執儉得義之半也)欽歎息而去篤導儉經北海戲子
然家(戲許宜翻姓譜/伏戲氏之後)遂入漁陽出塞其所經歴伏重誅
者以十數連引收考者布徧天下宗親並皆殄滅郡縣
為之殘破(為于/偽翻)儉與魯國孔襃有舊亡抵襃不遇(賢曰/抵歸)
(也/)襃弟融年十六匿之後事泄儉得亡走國相收襃融
送獄(相息/亮翻)未知所坐融曰保納舍藏者融也當坐(謂自/保無)
(它而納儉因舍/止而藏匿之)襃曰彼來求我非弟之過吏問其母母
曰家事任長(任音壬長/知兩翻)妾當其辜一門爭死郡縣疑不
能决乃上讞之(賢曰前書音義曰讞請也/上時掌翻讞音宜桀翻)詔書竟坐襃
及黨禁解儉乃還鄉里後為衛尉卒年八十四(儉傳云/建安初)
(徴為衛尉不得已而起儉見曹氏世德已/萌乃闔門縣車不豫政事歲餘卒於許下)夏馥聞張儉
亡命歎曰孽自已作空汙良善(汙烏/路翻)一人逃死禍及萬
家何以生為乃自翦須變形(須與/鬚同)入林慮山中(慮音/廬)隱
姓名為冶家傭親突煙炭形貌毁瘁(瘁似/醉翻)積二三年人
無知者馥弟靜載縑帛追求餉之馥不受曰弟奈何載
禍相餉乎黨禁未解而卒初中常侍張讓父死歸葬潁
川雖一郡畢至而名士無往者讓甚恥之陳寔獨弔焉
及誅黨人讓以寔故多所全宥南陽何顒素與陳蕃李
膺善亦被收捕(顒魚容翻/被皮義翻)乃變名姓匿汝南間與袁紹
為奔走之交常私入雒陽從紹計議為諸名士罹黨事
者求救援設權計使得逃隱所全免甚衆初太尉袁湯
三子成逢隗成生紹逢生術(據術字公路當讀如月令/審端徑術之術音遂又據)
(説文術邑中道讀從入聲/則二音皆通隗五罪翻)逢隗皆有名稱少歴顯官(稱/尺)
(證翻少/詩照翻)時中常侍袁赦(朗考異曰袁紀作袁/  今從范書袁隗傳)以逢隗宰
相家與之同姓推崇以為外援故袁氏貴寵於世富奢
甚不與它公族同紹壯健有威容愛士養名賔客輻湊
歸之輜軿柴轂填接街陌(賢曰説文曰軿車衣車也鄭/𤣥注周禮曰軿猶屏也取其)
(自蔽隱柴轂賤者之車袁紹事始此黨錮既死而誅宦/官者二袁也人不為善而欲去害己者天其許之乎)
術亦以俠氣聞逢從兄子閎少有操行(俠户頰翻從才/用翻少詩照翻)
(行下/孟翻)以耕學為業逢隗數餽之無所受(數所/角翻)閎見時方
險亂而家門富盛常對兄弟歎曰吾先公福祚後世不
能以德守之而競為驕奢與亂世爭權此即晉之三郤
矣(先公謂袁安也三郤謂晉大夫郤錡郤犫郤至也郤/氏世為晉卿三子者憑藉世資驕奢侵權為厲公所)
(殺/)及黨事起閎欲投迹深林以母老不宜逺遁乃築土
室四周於庭不為户自牖納飲食母思閎時往就視母
去便自掩閉兄弟妻子莫得見也潛身十八年卒於土
室初范滂等非訐朝政(賢曰訐謂横議是非也/訐居謁翻朝直遥翻)自公卿
以下皆折節下之(折而設翻/下遐稼翻)太學生爭慕其風以為文
學將興處士復用申屠蟠獨歎曰昔戰國之世處士横
議列國之王至為擁篲先驅(史記鄒衍如燕昭王擁篲/先驅請列弟子之座而受)
(業築碣石宫身親往師之處昌吕翻復/扶又翻横戸孟翻為于偽翻篲祥歲翻)卒有坑儒燒書
之禍(事見七卷秦始皇三十四/年三十五年卒子恤翻)今之謂矣乃絶迹於梁
碭之間(碭音/唐)因樹為屋自同傭人居二年滂等果罹黨
錮之禍唯蟠超然免於評論
　臣光曰天下有道君子揚于王庭以正小人之罪而
　莫敢不服天下無道君子囊括不言以避小人之禍
　而猶或不免(坤之六四居近五之位而無相得之義/乃上下閉隔之時羣隂既盛故當括囊)
　(以避禍夬以五陽決一隂小人衰微君/子道盛故可揚于王庭以聲小人之罪)黨人生昬亂
　之世不在其位四海横流而欲以口舌救之臧否人
　物(横户孟翻/否音鄙)激濁揚清撩虺蛇之頭(撩連/條翻)踐虎狼之
　尾以至身被淫刑(被皮/義翻)禍及朋友士類殱滅而國隨
　以亡不亦悲乎(殱息/亷翻)夫唯郭泰既明且哲以保其身
　(以尹吉甫美仲/山甫者美郭泰)申屠蟠見幾而作不俟終日(謂申屠/蟠得豫)
　(之六二幾/居希翻)卓乎其不可及已
庚子晦日有食之　十一月太尉劉寵免太僕扶溝郭
禧為太尉　鮮卑冦并州　長樂太僕曹節病困詔拜
車騎將軍有頃疾瘳上印綬(上時/掌翻)復為中常侍位特進
秩中二千石　髙句驪王伯固冦遼東𤣥菟太守耿臨
討降之(句如字又音/駒驪力知翻)
三年春三月丙寅晦日有食之　徵段熲還京師拜侍
中熲在邊十餘年未嘗一日蓐寢(熲古迥翻郭/璞曰蓐席也)與將士
同甘苦故皆樂為死戰(樂音/洛)所嚮有功　夏四月太尉
郭禧罷以太中大夫聞人襲為太尉　秋七月司空劉
囂罷八月以大鴻臚梁國橋𤣥為司空(姓譜黄帝葬橋/山子孫守冢因)
(氏/焉)　九月執金吾董寵坐矯永樂太后屬請下獄死(屬/之)
(欲翻下/遐稼翻)　冬鬱林太守谷永以恩信招降烏滸人十餘
萬(萬震曰烏滸之地在廣州之南交州之北賢曰烏滸/南方夷號也廣州記曰其俗食人以鼻飲酒口中進)
(噉如故劉昫曰貴州鬱平縣漢鬱林廣鬱縣地古西甌/駱越所居谷永招降烏滸開置七縣即此也杜佑曰烏)
(滸地在今南海郡之西南安/南府北朔寧郡管滸呼古翻)皆内屬受冠帶開置七縣
　凉州刺史扶風孟佗(賢曰佗/音駝)遣從事任涉將敦煌兵
五百人與戊巳校尉曹寛西域長史張宴將焉耆龜兹
車師前後部合三萬餘人討疏勒(以元年疏勒弑其王/也任音壬敦徒門翻)
(校户孝翻龜/兹音丘慈)攻楨中城四十餘日不能下引去其後疏
勒王連相殺害朝廷亦不能復治(復扶又翻/治直之翻)初中常侍
張讓有監奴典任家事威形諠赫(諠况/逺翻)孟佗資産饒贍
(贍而/艶翻)與奴朋結傾竭饋問無所遺愛(言其汎愛/無有遺者)奴咸德
之問其所欲佗曰吾望汝曹為我一拜耳(為于/偽翻)時賔客
求謁讓者車常數百千兩(兩音/亮)佗詣讓後至不得進監
奴乃率諸倉頭迎拜於路遂共轝車入門(轝羊/茹翻)賔客咸
驚謂佗善於讓皆爭以珍玩賂之佗分以遺讓(遺于/季翻)讓
大喜由是以佗為凉州刺史
四年春正月甲子帝加元服赦天下唯黨人不赦　二
月癸卯地震　三月辛酉朔日有食之　太尉聞人襲
免以太僕汝南李咸為太尉　大疫　司徒許訓免以司
空橋𤣥為司徒　夏四月以太常南陽來艶為司空
秋七月司空來艶免　癸丑立貴人宋氏為皇后后執
金吾酆之女也　司徒橋𤣥免以太常南陽宗俱為司
空前司空許栩為司徒　帝以竇太后有援立之功冬
十月戊子朔率羣臣朝太后於南宫親饋上夀(朝直遥/翻饋進)
(食/也)黄門令董萌因此數為太后訴寃(數所角翻/為于偽翻)帝深納
之供養資奉有加於前(供居用翻/養羊尚翻)曹節王甫疾之誣萌
以謗訕永樂宫(帝母孝仁董太后/所居也樂音洛)下獄死(下遐/稼翻)　鮮卑
冦并州
　
　
　
　資治通鑑卷五十六
