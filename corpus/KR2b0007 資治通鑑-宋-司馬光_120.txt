
　資治通鑑卷一百十九
　　　　　　　　　　　　宋　司馬光　撰
　　　　　　　　　　　　　　胡三省　音注
　宋紀一(起上章涒灘盡昭陽大淵獻凡四年故劉氏/世居彭城彭城於春秋之時宋土也  帝之)
　　(始建國/號曰宋)
　　高祖武皇帝(諱裕字徳輿小字寄奴姓劉氏彭城/縣綏徳里人漢楚元王交二十一世)
　　　(孫也彭城楚都故苗裔家焉晉氏東/遷劉氏移居晉陵丹徒之京口里)
永初元年(是年六/月改元)春正月己亥魏主還宫(晉有天下通/鑑於魏主率)
(兼書名是年/宋主受禪)　秦王熾磐立其子乞伏暮末為大子(熾/昌)
(志翻茂考異曰晉書作乞伏慕末宋書又作/乞佛  蔓今従崔鴻十六國春秋作暮末)仍領撫軍
大將軍都督中外諸軍事大赦改元建𢎞　宋王欲受
禪而難於發言乃集朝臣宴飲(此宋朝之臣/也朝直遥翻)従容言曰
(従千/容翻)桓𤣥簒位鼎命已移我首唱大義興復帝室南征
北伐平定四海功成業著遂荷九錫(荷下/可翻)今年將衰暮崇
極如此物忌盛滿非可乆安今欲奉還爵位歸老京師
羣臣惟盛稱功徳莫諭其意日晩坐散(坐徂/卧翻)中書令傅
亮還外乃悟而宫門已閉亮叩扉請見(見賢/遍翻)王即開門
見之亮入但曰臣暫宜還都王解其意無復他言(解戶/買翻)
(曉也復/扶又翻)直云須幾人自送亮曰數十人可也即時奉辭
亮出已夜見長星竟天拊髀歎曰我常不信天文今始
驗矣(長星所以除舊/布新故云然)亮至建康夏四月徴王入輔王留
子義康為都督豫司雍并四州諸軍事豫州刺史鎮夀
陽(豫州後漢治譙魏治汝南安成晉平吳治陳國江左/治夀陽蕪湖邾城牛渚歴陽馬頭夀春姑孰不常厥)
(居安帝之末帝欲開拓河南綏定豫土割揚州大江以/西大雷以北悉屬豫州豫州基址因此而立帝既平關)
(洛置司州刺史治虎牢領河南滎陽𢎞農實土三郡河/内東京兆二僑郡雍州仍僑治襄陽秦并州刺史鎮蒲)
(阪毛徳祖既自蒲阪退屯虎牢則/并州當寄治虎牢也雍於用翻)義康尚㓜以相國參
軍南陽劉湛為長史決府州事(府州都督府/及豫州也)湛自弱年
即有宰物之情常自比管葛(謂管仲諸/葛亮也)博涉書史不為
文章不喜談議(喜許/記翻)王甚重之　五月乙酉魏更諡宣
武帝曰道武帝(魏主嗣永興二年諡父珪/曰宣武皇帝更古衡翻)　魏淮南公
司馬國璠池陽子司馬道賜謀外叛司馬文思告之庚
戌魏主殺國璠道賜賜文思爵鬱林公(國璠等降魏見/上卷晉安帝義)
(熈十三年/璠孚袁翻)國璠等連引平城豪桀坐族誅者數十人章
安侯封懿之子𤣥之當坐魏主以𤣥之燕朝舊族(慕容/廆興)
(於昌黎封氏依之/遂世仕於燕貴顯)欲宥其一子𤣥之曰弟子磨奴早孤
乞全其命乃殺𤣥之四子而宥磨奴　六月壬戌王至
建康傅亮諷晉恭帝禪位於宋具詔草呈帝使書之帝
欣然操筆謂左右曰桓𤣥之時晉氏已無天下重為劉
公所延將二十載(晉安帝元興三年裕討桓𤣥至是凡/十七年操千髙翻重直龍翻載子亥)
(翻/)今日之事本所甘心遂書赤紙為詔甲子帝遜於琅
邪第百官拜辭祕書監徐廣流涕哀慟(晉武帝泰始元/年受禪歳在乙)
(酉建興四年長安陷歳在丙子凡五十二年次年元帝/建號於江東改元建武至是年歳在庚申凡一百單三)
(年西東享國共一/百五十七年而亡)丁夘王為壇於南郊即皇帝位禮畢
自石頭備法駕入建康宫徐廣又悲感流涕侍中謝晦
謂之曰徐公得無小過廣曰君為宋朝佐命(朝直/遙翻)身是
晉室遺老悲歡之事固不可同廣邈之弟也(徐邈為晉/孝武所親)
(重/)帝臨太極殿大赦改元其犯鄉論清議一皆蕩滌與
之更始(犯郷論清議盖得罪/於名教者更工衡翻)
　裴子野論曰昔重華受終四凶流放(書堯使舜嗣位/正月上日受終)
　(於文祖流共工于幽州放驩兠于崇山竄三苗于/三危殛鯀于羽山四罪而天下咸服重直龍翻)武
　王克殷頑民遷洛(武王克殷遷/頑民于洛邑)天下之惡一也鄉論
　清議除之過矣
奉晉恭帝為零陵王優崇之禮皆倣晉初故事即宫于
故秣陵縣(沈約曰秣陵縣本治去京邑六十里今故治/村是也晉安帝義熈九年移治京邑在鬬場)
(恭帝元熙元年省楊州/禁防參軍縣移治其處)使冠軍將軍劉遵考將兵防衛
(冠古亮翻/將即亮翻)降禇后為王妃追尊皇考為孝穆皇帝皇妣
趙氏為孝穆皇后尊王太后蕭氏為皇太后(帝父翹娶/趙氏生帝)
(而徂繼室/以蕭氏)上事蕭太后素謹及即位春秋已高毎旦入
朝太后(朝直/遙翻)未嘗失時刻詔晉氏封爵當隨運改獨置
始興廬陵始安長沙康樂五公降爵為縣公及縣侯(始/興)
(廬陵始安長沙皆郡公獨康樂縣公耳據南史降始興/郡公為華容縣公廬陵公為柴桑縣公始安公為荔浦)
(縣侯長沙公為醴/陵縣侯樂音洛)以奉王導謝安温嶠陶侃謝𤣥之祀
其宣力義熈豫同艱難者一仍本秩庚午以司空道憐
為太尉封長沙王追封司徒道規為臨川王以道憐子
義慶襲其爵其餘功臣徐羨之等增位進爵各有差追
封劉穆之為南康郡公王鎮惡為龍陽縣侯上每歎念
穆之曰穆之不死當助我治天下(治直/之翻)可謂人之云亡
邦國殄瘁(詩曕卬之辭/瘁秦醉翻)又曰穆之死人輕易我(易以/豉翻)立
皇子桂陽公義真為廬陵王彭城公義隆為宜都王義
康為彭城王己夘改泰始厯為永初厯(以元/改歴)　魏主如
翳犢山遂至馮滷池(據北史翳犢山在平城之西五原/之東馮滷池即五原鹽池唐屬鹽)
(州界滷/龍五翻)聞上受禪驛召崔浩告之曰卿往年之言騐矣
(浩言見上卷晉安/帝義熙十四年)朕於今日始信天道　秋七月丁酉
魏主如五原　甲辰詔以涼公歆為都督高昌等七郡
諸軍事征西大將軍酒泉公秦王熾磐為安西大將軍
(熾昌/志翻)　交州刺史杜慧度擊林邑大破之(林邑屢為冦/故慧度撃之)
所殺過半林邑乞降前後為所鈔掠者皆遣還(降戸江/翻鈔楚)
(交/翻)慧度在交州為政纎密一如治家(治直/之翻)吏民畏而愛
之城門夜開道不拾遺　己未魏主如雲中　河西王
䝉遜欲伐涼先引兵攻秦浩亹(浩亹音/告門)旣至濳師還屯
川巖涼公歆欲乗虛襲張掖宋繇張體順切諌不聽太
后尹氏謂歆曰汝新造之國地狹民希自守猶懼不足
何暇伐人先王臨終(李暠卒見上卷晉/安帝義熈十三年)殷勤戒汝深慎
用兵保境寧民以俟天時言猶在耳奈何棄之䝉遜善
用兵非汝之敵數年以來常有兼并之志汝國雖小足
為善政修徳養民靜以待之彼若昏暴民將歸汝若其
休明(休美/也)汝將事之豈得輕為舉動僥冀非望以吾觀
之非但喪師(喪息/浪翻)殆將亡國亦不聽宋繇歎曰今兹大
事去矣歆將步騎三萬東出(將即亮翻/騎竒寄翻)䝉遜聞之曰歆
已入吾術中然聞吾旋師必不敢前乃露布西境云已
克浩亹將進攻黄谷(此露布非必建之漆竿如魏晉/告捷之制但露檄布言其事耳)歆
聞之喜進入都瀆澗䝉遜引兵擊之戰於懐城歆大敗
或勸歆還保酒泉歆曰吾違老母之言以取敗不殺此
胡何面目復見我母(復扶/又翻)遂勒兵戰於蓼泉為䝉遜所
殺歆弟酒泉太守翻新城太守預領羽林右監密左將
軍眺右將軍亮西奔敦煌䝉遜入酒泉(安帝隆安四年/李嵩據敦煌凡)
(二主二十一年/而滅敦徒門翻)禁侵掠士民安堵以宋繇為吏部郎中
委之選舉涼之舊臣有才望者咸禮而用之以其子牧
犍為酒泉太守(犍居言翻/守式又翻)敦煌太守李恂翻之弟也與
翻等棄敦煌奔北山䝉遜以索嗣之子元緒行敦煌太
守(索嗣死事見一百十二卷晉/安帝隆安四年索昔各翻)䝉遜還姑臧見涼太后
尹氏而勞之尹氏曰李氏為胡所滅知復何言(蒙遜張/掖盧水)
(胡也勞力到翻復/扶又翻下可復同)或謂尹氏曰今母子之命在人掌握
奈何傲之且國亡子死曾無憂色何也尹氏曰存亡死
生皆有天命奈何更如凡人為兒女子之悲乎吾老婦
人國亡家破豈可復惜餘生為人臣妾乎惟速死為幸
耳䝉遜嘉而赦之娶其女為牧犍婦　八月辛未追諡
妃臧氏為敬皇后癸酉立王太子義符為皇太子　閏
月壬午詔晉帝諸陵悉署守衛　九月秦振武將軍王
基等襲河西王蒙遜胡園戍俘二千餘人而還(還徒宣/翻又如)
(字/)　李恂在敦煌有惠政索元緒麤險好殺大失人和
(好呼/到翻)郡人宋承張𢎞密信招恂冬恂帥數十騎入敦煌
元緒東奔涼興(涼興郡在唐𤓰州常/樂縣界帥讀曰率)承等推恂為冠軍
將軍涼州刺史(冠古/玩翻)改元永建河西王䝉遜遣世子政
徳攻敦煌恂閉城不戰　十二月丁亥杏城羌酋狄温
子帥三千餘家降魏(背夏降魏也酋慈由翻/帥讀曰率降户江翻)　是歳魏
姚夫人卒追諡昭哀皇后(姚夫人歸魏見一百十七/卷晉安帝義熙十一年)
二年春正月辛酉上祀南郊大赦
　裴子野論曰夫郊祀天地修歳事也赦彼有罪夫何
　為哉
以揚州刺史廬陵王義真為司徒尚書僕射徐羨之為
尚書令揚州刺史中書令傅亮為尚書僕射辛未魏
主嗣行如公陽　河西王䝉遜帥衆二萬攻李恂于敦
煌　秦王熾磐遣征北將軍木弈干輔國將軍元基攻
上邽遇霖雨而還　三月甲子魏陽平王熈卒　魏主
發代都六千人築苑東包白登周三十餘里　河西王
䝉遜築隄壅水以灌敦煌李恂乞降不許恂将宋承等
舉城降恂自殺䝉遜屠其城獲恂弟子寳囚于姑臧(李/氏)
(滅矣李寳卒由此開有唐/之基天之所啓誰能廢之)於是西域諸國皆詣䝉遜稱
臣朝貢(朝直/遥翻)　夏四月己夘朔詔所在淫祠自蔣子文
以下皆除之其先賢及以勲徳立祠者不在此例　吐
谷渾王阿柴遣使降秦(使疏吏翻/降户江翻)秦王熾磐以阿柴為
征西大將軍開府儀同三司安州牧白蘭王(秦葢以吐/谷渾之地)
(為安/州)　六月乙酉魏主北巡至蟠羊山(蟠羊山在/參合陂東)秋七
月西巡至河　河西王䝉遜遣右衛將軍沮渠鄯善建
節將軍沮渠茍生帥衆七千伐秦秦王熾磐遣征北將
軍木奕干等帥步騎五千拒之敗鄯善等于五澗(五澗/在洪)
(池嶺北水經註云五澗水出姑臧城/東而西北流注馬城河敗補邁翻)虜茍生斬首二千
而還　初帝以毒酒一甖(甖於耕翻/瓦器也)授前琅邪郎中令
張偉使酖零陵王偉歎曰酖君以求生不如死乃於道
自飲而卒(卒子/恤翻)偉邵之兄也(初帝領揚州牧/辟邵為僚屬)太常褚秀
之侍中褚淡之皆王之妃兄也王每生男帝輒令秀之
兄弟方便殺之(方便者隨宜處分/不令其事彰露也)王自遜位深慮禍及
與禇妃共處一室(處昌/吕翻)自煑食於牀前飲食所資皆出
禇妃故宋人莫得伺其隙(伺相/吏翻)九月帝令淡之與兄右
衛將軍叔度往視妃妃出就别室相見兵人踰垣而入
進藥於王王不肯飲曰佛教自殺者不復得人身兵人
以被掩殺之(復扶又翻本考異曰宋本紀九月己丑零/陵王薨晉  紀九月丁丑據長厯九月丙)
(午朔無己丑丁/丑今不書日)帝帥百官臨於朝堂三日(自是之後禪/讓之君罕得)
(全矣帥讀曰率臨/力鴆翻朝直遙翻)　庚戌魏主還宫　冬十月己亥詔
以河西王䝉遜為鎮軍大將軍開府儀同三司涼州刺
史　己亥魏主如代　十一月辛亥葬晉恭帝於沖平
陵帝帥百官瞻送　十二月丙申魏主西巡至雲中
秦王熾磐遣征西將軍孔子等帥騎二萬擊契汗秃真
於羅川(契欺訖翻/汗音寒)　河西王蒙遜所署晉昌太守唐契
據郡叛䝉遜遣世子政徳討之契瑶之子也(唐瑶見一/百十一卷)
(晉安帝隆/安四年)　上之為宋公也謝瞻為宋臺中書侍郎其
弟晦為右衛將軍時晦權遇已重自彭城還都迎家(上/為)
(宋公時建宋/臺於彭城)賓客輻湊門巷填咽瞻在家驚駭謂晦曰
汝名位未多而人歸趣乃爾(趣七/喻翻)吾家素以恬退為業
不願干豫時事交遊不過親朋而汝遂勢傾朝野(朝直/遙翻)
此豈門戶之福邪乃以籬隔門庭曰吾不忍見此及還
彭城言於宋公曰臣本素士父祖位不過二千石(瞻晦/晉太)
(常謝裒之𤣥孫於謝安為従孫是其髙/曾與謝安同其所自出但名位不及耳)弟年始三十志
用凡近榮冠臺府(冠古/玩翻)位任顯密福過災生其應無逺
特乞降黜以保衰門前後屢陳之晦或以朝廷密事語
瞻(語牛/倨翻)瞻故向親舊陳説用為戲笑以絶其言及上即
位晦以佐命功位任益重瞻愈憂懼是歲瞻為豫章太
守遇病不療臨終遺晦書曰吾得啓體幸全亦何所恨
(遺于季翻曽子有疾召門弟子曰啓予足啓予手詩云/戰戰兢兢如臨深淵如履薄氷而今而後吾知免夫小)
(子孔子曰身體髪膚受之父母不敢/毁傷父母全而生之子全而歸之)弟思自勉勵為國
為家(居寵思危謝瞻有焉為謝晦/殺身亡家張本為于偽翻)
三年春正月甲辰朔魏主自雲中西巡至屋竇城(據北/史屋)
(竇城在薛/林山東)　癸丑以徐羨之為司空録尚書事刺史如
故江州刺史王𢎞為衛將軍開府儀同三司中領軍謝晦
為領軍將軍兼散騎常侍入直殿省總統宿衛(散悉亶/翻騎竒)
(寄/翻)徐羨之起自布衣(徐羨之為桓修撫軍中兵參軍與/帝同府深相親結及起義兵益見)
(親/任)又無術學直以志力局度一旦居廊廟朝野推服咸
謂有宰臣之望沈密寡言不以憂喜見色(朝直遙翻沈/持林翻見賢)
(遍/翻)頗工奕棊觀戲常若未解(解户買/翻曉也)當世倍以此推之
傅亮蔡廓常言徐公曉萬事安異同常與傅亮謝晦宴
聚亮晦才學辯博羨之風度詳整時然後言鄭鮮之歎
曰觀徐傅言論不復以學問為長(復扶/又翻)　秦征西將軍
孔子等大破契汗秃真(契欺訖翻汗音/寒秃吐谷翻)獲男女二萬口
牛羊五十餘萬頭禿真帥騎數千西走其别部樹奚帥
户五千降秦(帥讀曰率/降戶江翻)　二月丁丑詔分豫州淮以東
為南豫州治歴陽以彭城王義康為刺史(義熈之初帝/欲開拓河南)
(綏定豫土至九年割揚州大江以西大雷以北悉屬豫/州至是以淮西之地為北豫州治汝南沈約志南豫州)
(領歴陽南譙盧江南汝隂南梁晉熙弋陽安豐南汝南/新蔡東郡南潁潁川西汝隂汝陽陳留南陳左郡邊城)
(左郡光城左郡十九郡案徐志及永初郡國志止/領十三郡盖沈志有景平以後續置郡在其間也)又分
荆州十郡置湘州治臨湘(晉安帝義熈十三年省湘州/今復置臨湘漢舊縣唐為潭)
(州長/沙縣)以左衛將軍張邵為刺史丙戌魏主還宫　三月
上不豫大尉長沙王道憐司空徐羨之尚書僕射傅亮
領軍將軍謝晦䕶軍將軍檀道濟並入侍醫藥羣臣請
祈禱神祇上不許唯使侍中謝方明以疾告宗廟而已
上性不信竒怪微時多符瑞及貴史官審以所聞上拒
而不答檀道濟出為鎮北將軍南兖州刺史鎮廣陵悉
監淮南諸軍(晉成帝立南兖州治京口自此治廣陵領/廣陵海陵山陽盱眙秦川南沛等郡監工)
(銜/翻)皇太子多狎羣小謝晦言於上曰陛下春秋既高宜
思存萬世神器至重不可使負荷非才(晦發此言已有/廢昏立明之意)
(荷下可翻/又如字)上曰廬陵何如晦曰臣請觀焉出造廬陵王
義真(造七/到翻)義真盛欲與談晦不甚答還曰徳輕於才非
人主也丁未出義真為都督南豫豫雍司秦并六州諸
軍事車騎將軍開府儀同三司南豫州刺史(為晦等殺/義真張本)
(雍於用翻/騎竒寄翻)是後大州率加都督多者或至五十州不可
復詳載矣(迄宋之季境内惟二十二州至梁武帝時/沿邊分置諸州始有五十州復扶又翻)
帝疾瘳(瘳丑/留翻)己未大赦　秦雍流民南入梁州庚申遣
使送絹萬匹且漕荆雍之穀以賑之(秦雍之雍古雍州/也關中之地荆雍)
(之雍晉末所置南雍州也治/襄陽使疏吏翻賑之忍翻)　刁逵之誅也(事見一百/十三卷晉)
(安帝元/興三年)其子彌亡命辛酉彌帥數十人入京口(帥讀/曰率)太
尉留府司馬陸仲元撃斬之(時長沙王道憐以太尉鎮/京口入侍醫藥故有留府)
　乙丑魏河南王曜卒　夏四月甲戌魏立皇子燾為
太平王拜相國加大將軍丕為樂平王彌為安定王範
為樂安王健為永昌王崇為建寧王俊為新興王　乙
亥詔封仇池公楊盛為武都王　秦王熾磐以折衝將
軍乞伏是辰為西胡校尉築列渾城於汁羅以鎮之(汁/羅)
(盖即羅/川之地)　五月帝疾甚召太子誡之曰檀道濟雖有幹
畧而無逺志非如兄韶有難御之氣也徐羨之傅亮當
無異圖謝晦數從征伐頗識機變若有同異必此人也
(帝固有疑晦之/心矣數所角翻)又為手詔曰後世若有幼主朝事一委
宰相母后不煩臨朝(朝直/遙翻)司空徐羨之中書令傅亮領
軍將軍謝晦鎮北將軍檀道濟同被顧命癸亥帝殂於
西殿(年六十自是以後南北朝之君/没皆稱殂被皮義翻顧音古)帝清簡寡欲嚴整
有法度被服居處儉於布素遊宴甚稀嬪御至少(處昌/吕翻)
(少詩/沼翻)嘗得後秦髙祖従女(後秦王興廟號/髙祖従才用翻)有盛寵頗以
廢事謝晦㣲諌即時遣出財帛皆在外府内無私藏(藏/徂)
(浪/翻)嶺南嘗獻入筒細布一端八丈帝惡其精麗勞人(揚/雄)
(蜀都賦曰布則蜘蛛作絲不可見風䇶/中黄潤一端數金言其細也惡烏路翻)即付有司彈太守
(彈徒/丹翻)以布還之并制嶺南禁作此布公主出適遣送不
過二十萬無錦繡之物内外奉禁莫敢為侈靡太子即
皇帝位年十七大赦尊皇太后曰太皇太后立妃司馬
氏為皇后晉恭帝女海鹽公主也　魏主服寒食散
頻年藥發災異屢見(見賢/遍翻)頗以自憂遣中使宻問白馬
公崔浩曰(使疏/吏翻)屬者日食趙代之分(屬者猶言比者近/者屬之欲翻分扶)
(問/翻)朕疾彌年不愈恐一旦不諱諸子竝少(少詩/照翻)將若之
何其為我思身後之計(為于/偽翻)浩曰陛下春秋富盛行就
平愈必不得已請陳瞽言自聖代龍興不崇儲貳是以
永興之始社稷幾危(事見一百十五卷晉安帝義/熙五年幾居希翻又音祁)今宜
早建東宫選賢公卿以為師傅左右信臣以為賓友入
總萬幾出撫戎政如此則陛下可以優游無為頥神養
夀萬歳之後國有成主民有所歸姦宄息望禍無自生
矣皇子燾年將周星(嵗星十二/年一周天)明叡温和立子以長禮
之大經若必待成人然後擇之倒錯天倫則召亂之道
也(倒錯謂廢長立少/長知兩翻下同)魏主復以問南平公長孫嵩(復扶/又翻)
對曰立長則順置賢則人服燾長且賢天所命也帝従
之立太平王燾為皇太子使之居正殿臨朝為國副主
(朝直/遙翻)以長孫嵩及山陽公奚斤(魏收官氏志後魏獻/帝弟為達奚氏孝文)
(改為/奚氏)北新公安同為左輔坐東廂西面崔浩與太尉穆
觀散騎常侍代人丘堆為右弼(後魏孝文以獻帝第/五兄敦丘氏為丘氏)坐
西廂東面百官總已以聽焉(坐東廂者西面坐西廂/者東面皆朝拱皇太子)帝
避居西宫時隠而窺之(自隠蔽其身/而窺之也)聽其決㫁(㫁丁/亂翻)大
悦謂侍臣曰嵩宿徳舊臣歴事四世功存社稷(嵩事昭/成帝及)
(道武帝明元帝及/太子燾為四世)斤辯捷智謀名聞遐邇(聞音/問)同曉解
俗情明練於事觀達於政要識吾㫖趣浩博聞彊識精
察天人堆雖無大用然在公専謹以此六人輔相太子
吾與汝曹巡行四境伐叛柔服足以得志於天下矣(解/胡)
(買翻行下孟翻魏嵩實姓拔拔斤姓達奚觀姓丘穆陵/堆姓丘敦是時  之羣臣出于代北者姓多重複及髙)
(祖遷洛始皆改之舊史惡其煩雜難/知故皆従後姓以就簡易今従之)魏主又以典東西
部劉絜門下奏事代人古弼(重直龍翻惡烏路翻易以/䜴翻道武天賜四年置侍)
(官侍直左右出納詔命魏書官/氏志内入諸姓吐奚氏為古氏)直即徒河盧魯元(拓跋/與慕)
(容段氏同出鮮卑其後强盛謂東種為徒/河官氏志内入諸姓吐復伏盧氏為盧氏)忠謹公勤使
之給侍東宫分典機要宣納辭令太子聰明有大度羣
臣時奏所疑帝曰此非我所知當決之汝曹國主也
六月壬申以尚書僕射傅亮為中書監尚書令以領軍
將軍謝晦領中書令侍中謝方明為丹陽尹方明善治
郡(治直/之翻)所至有能名承代前人不易其政必宜改者則
以漸移變使無迹可尋　戊子長沙景王道憐卒　魏
建義將軍刁雍冦青州州兵擊破之雍收散卒走保大
鄉山(魏收地形志濟隂郡乗氏/縣有大鄉城雍於容翻)　秋七月己酉葬武皇
帝於初寧陵(陵在丹陽建/康縣蔣山)廟號髙祖　河西王䝉遜遣
前將軍沮渠成都帥衆一萬耀兵嶺南遂屯五澗(盖耀/兵于)
(洪池嶺南而還屯五澗也/沮子余翻帥讀曰率下同)九月秦王熾磐遣征北將軍
出連䖍等帥騎六千擊之　初魏主聞髙祖克長安(見/上)
(卷晉安帝義/熈十三年)大懼遣使請和自是每嵗交聘不絶及髙
祖殂殿中將軍沈範等奉使在魏(晉置二衛仍置殿中/將軍使疏吏翻下同)
還及河魏主遣人追執之議發兵取洛陽虎牢滑臺崔
浩諫曰陛下不以劉裕欻起納其使貢(欻許/勿翻)裕亦敬事
陛下不幸今死遽乗喪伐之雖得之不足為美且國家
今日亦未能一舉取江南也而徒有伐喪之名(禮不/伐喪)竊
為陛下不取(為于/偽翻)臣謂宜遣人弔祭存其孤弱恤其凶
災使義聲布於天下則江南不攻自服矣况裕新死黨
與未離兵臨其境必相帥拒戰(帥讀/曰率)功不可必不如緩
之待其彊臣爭權變難必起(難乃/旦翻)然後命將出師可以
兵不疲勞坐收淮北也(將即/亮翻)魏主曰劉裕乗姚興之死
而滅之(事見一百十七卷晉安帝義熈/十二年及上卷義熈十三年)今我乗裕喪而
伐之何為不可浩曰不然姚興死諸子交爭故裕乗舋
伐之今江南無舋不可比也(舋與釁同/許覲翻)魏主不従假司
空奚斤節加晉兵大將軍行揚州刺史使督宋兵將軍
交州刺史周幾(後魏孝文以獻帝次/兄普氏之後為周氏)吳兵將軍廣州刺
史公孫表同入冦(晉兵宋兵吳兵鄭兵楚/兵等將軍皆魏所置)　乙巳魏主
如灅南宫遂如廣寗(晉愍帝建興元年猗盧築新平城/於灅北其後築宫於灅南酈道元)
(曰廣寗去平城五十里廣寗縣漢屬/上谷郡晉太康中立為郡灅力水翻)　辛亥魏人築平
城外郭周圍三十二里　魏主如喬山(五代志喬山在/涿郡懐戎縣劉)
(昫曰唐媯州懐戎縣/後漢上谷之潘縣也)遂東如幽州冬十月甲戌還宫
魏軍將發公卿集議於監國之前(監工/銜翻)以先攻城與先
略地奚斤欲先攻城崔浩曰南人長於守城昔苻氏攻
襄陽經年不拔(事見一百四卷晉孝/武太元三年四年)今以大兵坐攻小
城若不時克挫傷軍勢敵得徐嚴而來我怠彼鋭此危
道也不如分軍略地至淮為限列置守宰收歛租穀則
洛陽滑臺虎牢更在軍北絶望南救必㳂河東走不則
為囿中之物(不讀/曰否)何憂其不獲也公孫表固請攻城魏
主従之於是奚斤等帥步騎二萬(帥讀曰率/騎竒寄翻)濟河營於
滑臺之東時司州刺史毛徳祖戍虎牢東郡太守王景
度告急於徳祖(王景度以東郡/太守戍滑臺)徳祖遣司馬翟廣等將
步騎三千救之(翟長伯翻將/即亮翻下同)先是司馬楚之聚衆在陳
留之境聞魏兵濟河遣使迎降魏(先悉薦翻使疏/吏翻降户江翻)以楚
之為征南將軍荆州刺史使侵擾北境(北謂宋/之北境)徳祖遣
長社令王法政將五百人戍邵陵(邵陵縣漢屬汝南郡/晉以後屬潁川郡杜)
(佑曰蔡州郾陵/縣有古召陵城)將軍劉憐將二百騎戍雍丘以備之楚
之引兵襲憐不克㑹臺送軍資憐出迎之酸棗民王玉
馳以告魏(酸棗縣自漢以來屬/陳留郡唐屬滑州)丁酉魏尚書滑稽引兵
襲倉垣(康曰滑户入切姓也本滑伯國姬/姓其後因國為氏漢有詹事滑典)兵吏悉踰城
走陳留太守馮翊嚴稜詣斤降魏以王玉為陳留太守
給兵守倉垣(魏收地形志陳留郡/治浚儀縣有倉垣城)奚斤等攻滑臺不拔
求益兵魏主怒切責之壬辰自將諸國兵五萬餘人南
出天關踰恒嶺(此即晉孝武大元二十一年燕主垂襲/魏平城之路魏主珪既平中山自望都)
(鐵閼鑿恒嶺至代五百/餘里將即亮翻下同)為斤等聲援　秦出連䖍與河
西沮渠成都戰禽之(沮渠成都/時屯五澗)　十一月魏太子燾將
兵出屯塞上(魏主南援攻河南之兵故/大子屯塞上以備柔然)使安定王彌與
安同居守(守式/又翻)庚戌奚斤等急攻滑臺拔之王景度岀
走景度司馬陽瓚為魏所執不降而死(瓚藏旱翻/降戸江翻)魏主
以成皋侯茍兒為兖州刺史鎮滑臺(魏書官氏志内入/諸姓若干氏為茍)
(氏/)斤等進擊翟廣等於土樓破之(上樓在虎牢東九域/志澶州臨河縣有土)
(樓/鎮)乗勝進逼虎牢毛徳祖與戰屢破之魏主别遣黑矟
將軍于栗磾將三千人屯河陽謀取金墉(矟色角翻/磾于奚翻)徳
祖遣鎮威將軍竇晃等縁河拒之十二月丙戌魏主至
冀州遣楚兵將軍徐州刺史叔孫建將兵自平原濟河
徇青兖豫州刺史劉粹遣治中髙道瑾將步騎五百據
項城(宋豫州領汝南新蔡譙梁陳南/頓潁川汝陽汝隂陳留等郡)徐州刺史王仲徳
將兵屯湖陸(徐州領彭城沛下邳蘭陵東海東莞東安/琅邪淮陽陽平濟隂北濟隂鍾離馬頭等)
(郡/)于栗磾濟河與奚斤并力攻竇晃等破之魏主遣中
領軍代人娥清期思侯柔然閭大肥將兵七千人㑹周
幾叔孫建南渡河軍於碻磝(碻磝城臨河津後魏為濟/州治所水經注曰城即故)
(荏平/縣也)癸未兖州刺史徐琰棄尹卯南走(水經濟水自須/昌縣西北涇漁)
(山東又北過穀城縣西註云濟水側岸有尹卯壘南/去漁山四十餘里是穀城縣界故春秋之小穀城也)於
是泰山髙平金鄊等郡皆没於魏(金鄊縣漢屬山陽晉/屬髙平盖晉末分置)
(郡/也)叔孫建等東入青州司馬愛之季之先聚衆於濟東
皆降於魏(濟水之東則青/州界濟子禮翻)戊子魏兵逼虎牢青州刺史
東莞竺䕫鎮東陽城(青州自曹嶷以來治廣固武帝克/慕容超夷其城青州遷治東陽城)
(在廣縣西南宋白曰今青州治益都縣州東城即東陽/城晉武帝太康初分琅邪立東莞郡青州領齊濟南髙)
(宻樂安平昌北海東萊/太原長廣等郡莞音官)遣使告急(使疏/吏翻)己丑詔南兖州
刺史檀道濟監征討諸軍事(監工/銜翻)與王仲徳共救之廬
陵王義真遣龍驤將軍沈叔狸將三千人就劉粹量宜
赴援(義真時鎮夀陽劉粹時鎮/懸瓠驤思將翻量音良)　秦王熾磐徴秦州牧
曇達為左丞相征東大將軍(曇徒/含翻)
　　營陽王(諱義符小字車兵武帝長子也后考異曰/宋本紀髙氏小史皆作滎陽臧  謝晦蔡)
　　　(廓傳作營陽營陽南/方郡名也今徒之)
景平元年春正月己亥朔大赦改元　辛丑帝祀南郊
　魏于栗磾攻金墉癸夘河西太守王涓之棄城走魏
主以栗磾為豫州刺史鎮洛陽(磾丁/奚翻)　魏主南巡恒嶽
(恒户/登翻)丙辰至鄴(去年十二月已書魏主至冀州/今又書南巡恒嶽必有一誤也)　己未
詔徴豫章太守蔡廓為吏部尚書(自晉以來謂吏部尚/書為大尚書以其在)
(諸曹之右且其/權任要重也)廓謂傅亮曰選事若悉以見付不論(不/論)
(者不復置議論/于辭受之際也)不然不能拜也亮以語錄事尚書徐羨
之(語牛倨翻錄事尚/書當作録尚書事)羨之曰黄散以下悉以委蔡吾徒
不復措懐(黄散謂黄門侍郎及散騎/常侍侍郎也復扶又翻)自此以上故宜共
參同異廓曰我不能為徐干木署紙尾(為于/偽翻)遂不拜干
木羨之小字也選案黄紙錄尚書與吏部尚書連名(選/案)
(選曹文案也洪邁日葉石林言制敕用黄紙始高宗時/非也晉㳟帝時王韶之遷黄門侍郎凡諸詔黄皆其辭)
(也則東晉時已用黄紙冩詔矣又宋明帝時吏部尚書/禇淵就赭圻行選是役也皆先戰授位版檄不供由是)
(有黄紙札則宋世就軍補官賞功又多用黄紙矣又徐/羨之召蔡廓為吏部尚書廓曰我不能為徐干木署紙)
(尾則是宋世以黄紙為案矣至齊世立左右丞書案之/制曰白案則右丞書名在上左丞次書黄案則左丞上)
(書右丞下書雖世逺莫知何者之為黄案何者之為白/案所可知者其紙已分黄白二色決矣至東晉時閹人)
(以紙包裹魚肉還家並是五省黄案然則文書之用黄/紙其來已乆高宗時凡謄冩詔制以下州縣始皆用黄)
(紙耳槩言詔書用黄紙始/於高宗不審也選須絹翻)故廓云然
　沈約論曰蔡廓固辭銓衡恥為志屈豈不知選錄同
　體義無偏㫁乎(吏部典選録尚書兼録/諸曹尚書事㫁丁亂翻)良以主闇時
　難不欲居通塞之任(銓衡之任得其人則賢路通不/得其人則賢路塞塞悉則翻)
　逺矣哉
庚申檀道濟軍於彭城魏叔孫建入臨淄所向城邑皆
潰(平考異曰索虜傳云虜又遣楚兵將軍徐州刺史安/  公涉歸幡能健越兵將軍青州刺史臨淄侯薛道)
(千陳兵將軍淮州刺史夀張子張模所向城邑皆奔走/本紀亦云安平公涉歸冦青州按後魏書無涉歸等姓)
(名盖皆胡中舊名/即叔孫建等也)竺䕫聚民保東陽城其不入城者使
各依據山險芟夷禾稼(芟所/銜翻)魏軍至無所得食濟南太
守垣苗帥衆依䕫(垣苗棄歴城依䕫濟子/禮翻帥讀曰率下同)刁雍見魏主
於鄴魏主曰叔孫建等入青州民皆藏避攻城不下彼
素服卿威信(雍先聚兵河濟/之間雍于容翻)今遣卿助之乃以雍為青
州刺史給雍騎使行募兵以取青州魏兵濟河向青州
者凡六萬騎(騎竒/寄翻)刁雍募兵得五千人撫慰土民皆送
租供軍　柔然冦魏邊二月戊辰魏築長城自赤城西
至五原延袤二千餘里(袤音/茂)備置戍卒以備柔然　丁
丑太皇太后蕭氏殂　河西王蒙遜及吐谷渾王阿柴
皆遣使入貢(使疏/吏翻)庚辰詔以䝉遜為都督涼秦河沙四
州諸軍事驃騎太將軍涼州牧河西王以阿柴為督塞
表諸軍事安西將軍沙州刺史澆河公(吐谷渾據塞外/沙漒之地故令)
(督塞表諸軍/事澆堅堯翻)　三月壬子葬孝懿皇后于興寜陵(興寜/陵在)
(晉陵丹徒縣/諌壁里雩山)　魏奚斤公孫表等共攻虎牢魏主自鄴
遣兵助之毛徳祖於城内穴地入七丈分為六道出魏
圍外募敢死之士四百人使參軍范道基等帥之從穴
中出掩襲其後魏軍驚擾斬首數百級焚其攻具而還
(還従宣翻/又如字)魏兵雖退散隨復更合(復扶又翻下復嬰/未復復作復戰同)攻
之益急奚斤自虎牢將歩騎三千攻潁川太守李元徳
等於許昌元徳等敗走魏以潁川人庾龍為潁川太守
戍許昌毛徳祖出兵與公孫表大戰従朝至晡殺魏兵
數百㑹奚斤自許昌還合撃徳祖大破之亡甲士千餘人
復嬰城自守魏主又遣萬餘人従白沙渡河屯濮陽南
(濮陽對岸則頓丘之境/白沙當在今澶州之界)朝議以項城去魏不逺(朝直遥/翻下同)
非輕軍所抗使劉粹召高道瑾還夀陽若沈叔狸已進
亦宜且追粹奏虜攻虎牢未復南向若遽攝軍捨項城
則淮西諸郡無所凴依沈叔狸已頓肥口(肥口肥水/入淮之口)又
不宜遽退時李元徳帥散卒二百至項劉粹使助髙道
瑾戍守請宥其奔敗之罪朝議並許之乙已魏主畋于
韓陵山(魏郡鄴縣/有韓陵山)遂如汲郡至枋頭初毛徳祖在北(毛/徳)
(祖本滎陽人武帝未取/關洛徳祖自北來歸)與公孫表有舊表有權略徳祖患
之乃與交通音問密遣人說奚斤云表與之連謀毎答
表書多所治定(此曹操間韓馬之智也/説輸芮翻治直之翻)表以書示斤斤
疑之以告魏主先是表與太史令王亮少同營署好輕
侮亮亮奏表置軍虎牢東不得便地故令賊不時滅魏
主素好術數以為然積前後忿使人夜就帳中縊殺之
(先悉薦翻少詩/照翻好呼到翻)乙夘魏主濟自靈昌津(靈昌津古延津/也石勒襲劉曜)
(塗出於此以河氷為神/靈之助改曰靈昌津)遂如東郡陳留叔孫建將三萬
騎逼東陽城城中文武纔一千五百人竺䕫垣苗悉力
固守時出竒兵擊魏破之魏步騎繞城列陳十餘里大
治攻具䕫作四重塹魏人填其三重為橦車以攻城(陳/讀)
(曰陣重直龍翻治直之也/翻橦與撞同傳江翻擣)䕫遣人従地道中出以大麻絙
挽之令折(絙居曽翻大索也又/居鄧翻折而設翻)魏人復作長圍進攻逾
急歴時浸久城轉墮壊(墮讀曰隳/下隳其同)戰士多死傷餘衆困
乏旦暮且陷檀道濟至彭城以司青二州並急而所領
兵少(少詩/沼翻)不足分赴青州道近竺䕫兵弱乃與王仲徳
兼行先敕之甲子劉粹遣李元徳襲許昌斬庾龍元徳
因留綏撫并上租糧(上時/掌翻)魏主至盟津于栗磾造浮橋
於冶阪津(郭緣生述征記曰踐土今冶阪城是水經註/河陽縣故城在冶阪西北魏土地記云冶阪)
(城舊名漢祖渡城險固南臨孟津/在洛陽西北四十二里盟讀曰孟)乙丑魏主引兵北濟
西如河内娥清周幾閭大肥徇地至湖陸髙平民屯聚
而射之(射而/亦翻)清等盡攻破高平諸縣滅數千家虜掠萬
餘口兖州刺史鄭順之戍湖陸以兵少不敢出魏主又
遣并州刺史伊樓拔助奚斤攻虎牢(伊婁虜複姓/樓與婁同)毛徳
祖隨方抗拒頗殺魏兵而將士稍零落夏四月丁夘魏
主如成臯絶虎牢汲河之路(北史虎牢乏水城内懸綆/汲河魏主令連艦上施轒)
(輼絶其/汲路)停三日自督衆攻城竟不能下遂如洛陽觀石
經(石經後漢蔡邕所書者注詳見/五十七卷漢靈帝熈平四年)遣使祀嵩高(使疏/吏翻)叔
孫建攻東陽墮其北城三十許歩(墮讀/曰隳)刁雍請速入建
不許遂不克及聞檀道濟等將至雍又謂建曰賊畏官
軍突騎以鎖連車為函陳(函陳方陳也/陳讀曰陣)大峴已南處處
狹隘車不得方軌雍請將所募兵五千據險以邀之破
之必矣(将即/亮翻)時天暑魏軍多疫建曰兵人疫病過半若
相持不休兵自死盡何須復戰今全軍而返計之上也
己巳道濟軍于臨朐(朐音劬長考異曰裴子野宋略依/乙巳按  厯是月丁夘朔興乙巳)
(必己/巳也)壬申建等燒營及器械而遁道濟至東陽粮盡不
能追竺䕫以東陽城壊不可守移鎮不其城(不其縣前/漢屬琅邪)
(郡後漢屬東萊郡晉屬長廣郡如淳曰其音/基賢曰不其故城在今萊州即墨縣西南)叔孫建自
東陽趨滑臺(趨七/喻翻)道濟分遣王仲徳向尹夘道濟停軍
湖陸仲徳未至尹夘聞魏兵己逺還就道濟刁雍遂留
鎮尹夘招集譙梁彭沛民五千餘家置二十七營以領
之　蠻王梅安帥渠帥數十人入貢於魏(帥渠帥上讀/曰率下所類)
(翻/)初諸蠻本居江淮之間其後種落滋蔓(種章勇翻/蔓音萬)布
於數州東連夀春西通巴蜀北接汝潁徃徃有之在魏
世不甚為患及晉稍益繁昌漸為冦暴及劉石亂中原
諸蠻無所忌憚漸復北徙伊闕以南滿於山谷矣(據史/此諸)
(蠻乃盤瓠之後/也復扶又翻)　河西世子政徳攻晉昌克之唐契及
弟和甥李寳同奔伊吾(唐契以晉昌叛河西/見武帝永初二年)招集遺民
歸附者至二千餘家臣於柔然柔然以契為伊吾王
秦王熾磐謂其羣臣曰今宋雖奄有江南夏人雄據關
中皆不足與也獨魏主奕世英武賢能為用且䜟云恒
代之北當有真人吾將舉國而事之(䜟楚/譛翻)乃遣尚書郎
莫者阿胡等入見於魏(見賢/遍翻)貢黄金二百斤并陳伐夏
方略　閏月丁未魏主如河内登太行至高都(高都縣/自漢以)
(來屬上黨郡劉昫曰唐澤州晉/城縣漢高都縣地行户剛翻)叔孫建自滑臺西就奚
斤共攻虎牢虎牢被圍二百日(被皮/義翻)無日不戰勁兵戰
死殆盡而魏増兵轉多魏人毁其外城毛徳祖於其内
更築三重城以拒之魏人又毁其二重徳祖唯保一城
晝夜相拒將士眼皆生創(重直龍翻人夜不得睡則眼/眊燥以手揩之則生創創初)
(良翻/下同)徳祖撫之以恩終無離心時檀道濟軍湖陸劉粹
軍項城沈叔貍軍髙橋皆畏兵彊不敢進丁已魏人作
地道以洩虎牢城中井井深四十文(深式/禁翻)山勢峻峭不
可得防城中人馬渴乏被創者不復出血重以饑疫(被/皮)
(義翻復扶又/翻重直用翻)魏仍急攻之己未城陷將士欲扶徳祖出
走徳祖曰我誓與此城俱斃義不使城亡而身存也魏
主命將士得徳祖者必生致之將軍代人豆代田執徳
祖以獻(豆姓也漢書有/校尉豆如意)將佐在城中者皆為魏所虜唯
參軍范道基將二百人突圍南還(將即/亮翻)魏士卒疫死者
亦什二三奚斤等悉定司兖豫諸郡縣置守宰以撫之
(是時司州之地盡入於魏兖州之地自湖陸以南豫州/之地自項城以南皆為宋守魏未能悉定諸郡縣也)
魏主命周幾鎮河南河南人安之徐羨之傅亮謝晦以
亡失境土上表自劾(劾户槩翻/又户徳翻)詔勿問　徐羨之兄子
吳郡太守珮之頗豫政事與侍中王韶之程道惠中書
舎人邢安泰潘盛結為黨友時謝晦乆病不堪見客珮
之等疑其詐疾有異圖乃稱羨之意以告傅亮欲令亮
作詔誅之(亮時進中書監/中書掌詔命)亮曰我等三人同受顧命豈
可自相誅戮諸君果行此事亮當角巾步出掖門耳(宫/門)
(正南門日端門左右二/門謂之左掖門右掖門)珮之等乃止　五月魏主還平城
(庚考異曰後魏帝紀五月庚寅還次雁門/  寅車駕至自南廵必一誤今皆不取)　六月已亥
魏宜都文成王穆觀卒　丙辰魏主北巡至參合陂
秋七月尊帝母張夫人為皇太后　魏主如三會屋侯
泉(魏収地形志秀容郡肆盧縣治新/會城真君七年併三㑹城屬焉)八月辛丑如馬邑
觀灅源(灅力/水翻)　柔然冦河西河西王䝉遜命世子政徳
擊之政徳輕騎進戰(騎竒/寄翻)為柔然所殺蒙遜立次子興
為世子　九月乙亥魏主還宫召奚斤還平城留兵守
虎牢使娥清周幾鎮枋頭以司馬楚之所將戶口置汝
南南陽南頓新蔡四郡(晉惠帝分汝隂立新蔡郡分汝南/立南頓郡魏未能有四郡之地)
(僑置/之耳)以益豫州　冬十月癸夘魏人廣西宫外垣周二
十里(平城西宫也魏主/珪天賜元年所築)　秃髪傉檀之死也(事見一百/十六卷晉)
(安帝義熙十/年傉奴沃翻)河西王䝉遜遣人誘其故太子虎臺許以
番禾西安二郡處之(誘音酉番音/盤處昌吕翻)且借之兵使伐秦報
其父讎復取故地虎臺隂許之事泄而止秦王熾磐之
后虎臺之妹也熾磐待之如初后密與虎臺謀曰秦
本我之仇讎雖以婚姻待之盖時宜耳先王之薨又非
天命遺令不治者欲全濟子孫故也(治直之翻不治謂/被鴆而不解也事)
(見一百十六卷晉/安帝義熈十年)為人子者豈可臣妾於仇讎而不思
報復乎乃與武衛將軍越質洛城謀弑熾磐后妹為熾
磐左夫人知其謀而告之熾磐殺后及虎臺等十餘人
　十一月魏周幾冦許昌許昌潰潁川太守李元徳奔
項戊辰魏人圍汝陽汝陽太守王公度亦奔項(沈約曰/晉太康)
(地志王隠地道無汝陽郡應是江左/分汝南立汝陽漢舊縣属汝南郡)劉粹遣其將姚聳
夫等將兵助守項城(將即/亮翻)魏人夷許昌城毁鍾城以立
封疆而還(鍾城在泰山界夷許昌以立豫州封疆毁鍾/城以立兖州封疆也還從宣翻又如字)
　己巳魏太宗殂(年三/十二)壬申世祖即位(世祖諱燾明元/皇帝之長子也)
(蕭子顯曰/燾字佛狸)大赦十二月庚子魏葬明元帝于金陵(此雲/中之)
(金陵據北史道武帝葬盛樂金陵葢魏諸陵/皆曰金陵杜佑曰後魏盛樂縣在雲中郡)廟號太宗
魏主追尊其母杜貴嬪為密皇后(密諡/也)自司徒長孫嵩
以下普增爵位以襄城公盧魯元為中書監㑹稽公劉
絜為尚書令(㑹工/外翻)司衛監尉眷散騎侍郎劉庫仁等八
人分典四部(司衛監盖魏所置以掌宿衛此又一劉庫/仁非什翼犍所用之劉庫仁也尉音紆勿)
(翻散悉亶翻騎竒寄翻/四部東西南北四部也)眷古真之弟子也(尉古真見一/百六卷晉孝)
(武太元/十年)以河内鎮將代人羅結為侍中外都大官(魏書/官氏)
(志内入諸姓叱羅氏為羅氏魏有/外都大官内都大官將即亮翻)摠三十六曹事結時
年一百七精爽不衰(杜預曰/爽明也)魏主以其忠慤親任之使
兼長秋卿監典後宫出入卧内(監工/銜翻)年一百一十乃聽
歸老朝廷毎有大事遣騎訪焉(騎竒/寄翻)又十年乃卒左光
禄大夫崔浩研精經術練習制度(魏晉以來左右光禄/大夫在光禄大夫上)
(假金章紫綬研/精者窮其精力)凡朝廷禮儀軍國書詔無不關掌浩不
好老莊之書曰此矯誣之說不近人情(託聖賢以神其/說謂之矯聖賢)
(無是事寓言而加詆謂之/誣好呼到翻近其靳翻)老聃習禮仲尼所師(史記及/大戴記)
(皆云仲尼問禮於/老聃聃他甘翻)豈肯為敗法之書以亂先王之治乎
(敗補邁翻/治直吏翻)尤不信佛法曰何為事此胡神及世祖即位
左右多毁之帝不得已命浩以公歸第然素知其賢毎
有疑議輒召問之浩纎妍潔白如美婦人(纎細也妍/美好也)常
自謂才比張良而稽古過之既歸第因修服食養性之
術初嵩山道士冦謙之讃之弟也修張道陵之術自言
嘗遇老子降命謙之繼道陵為天師(張道陵後漢人修/五斗米道俗所謂)
(天師/也)授以辟穀輕身之術及科戒二十卷(今道家科戒/盖始於此)
使之清整道教又遇神人李譜文(譜博/古翻)云老子之𤣥孫
也授以圖籙真經六十餘卷使之輔佐北方太平真君
出天宫靜輪之法其中數篇李君之手筆也謙之奉其
書獻於魏主朝野多未之信(朝直/遙翻)崔浩獨師事之従受
其術且上書贊明其事曰臣聞聖王受命必有天應河
圖洛書皆寄言於蟲獸之文(河出圖伏羲象以畫八卦/洛出書禹得之以叙九疇)
(故曰龍圖授羲龜書畀姒又尚書中候曰堯沈璧於洛/𤣥龜負書背中赤文朱字止于壇畔舜禮壇于河畔黄)
(龍負卷舒/圖出于水)未若今日人神接對手筆粲然辭㫖深妙自
古無比豈可以世俗常慮而忽上靈之命臣竊懼之帝
欣然使謁者奉玉帛牲牢祭嵩嶽迎致謙之弟子在山
中者以崇奉天師顯揚新法宣布天下起天師道埸於
平城之東南重壇五層(水經註濕水南逕平城之東水/左有大道壇冦謙之所建也濕)
(水即/灅水)給道士百二十人衣食毎月設厨㑹數千人
　臣光曰老莊之書大指欲同死生輕去就而為神僊
　者服餌修鍊以求輕舉鍊草石為金銀(谷永説漢成/帝曰諸言世)
　(有仙人服食不終之藥遙興輕舉登遐倒景覽觀縣/圃浮遊蓬萊黄冶變化皆姦人惑衆挾左道懐詐偽)
　(以欺㒺世主服餌修鍊以求輕舉即谷永所謂服食/不終之藥遙興輕舉者也鍊草石以為金銀即谷永)
　(所謂黄冶/變化者也)其為術正相戾矣是以劉歆七略叙道家
　為諸子神仙為方技(以其相戾故七/略不得合為一)其後復有符水
　禁呪之術(符水禁呪即/張道陵之術)至謙之遂合而為一至今循
　之其訛甚矣崔浩不喜佛老之書而信謙之之言其
　故何哉(喜許/記翻)昔臧文仲祀爰居孔子以為不智(海鳥/爰居)
　(避風止于魯東門之外臧文仲使國人祀之/孔子以為臧文仲不智者三祀爰居其一也)如謙之
　者其為爰居亦大矣詩三百一言以蔽之曰思無邪
　君子之於擇術可不慎哉
　
　
　資治通鑑卷一百十九
