
　資治通鑑卷一百十七
　　　　　　　　　　　　宋　司馬光　撰
　　　　　　　　　　　　　　胡三省　音注
　晉紀三十九(起旃蒙單閼盡柔/兆執徐凡三年)
　　安皇帝壬
義熈十一年春正月丙辰魏主嗣還平城(至自伐/柔然也)　太
尉裕收司馬休之次子文寳兄子文祖竝賜死發兵擊
之詔加裕黄鉞領荆州刺史庚午大赦　丁丑以吏部
尚書謝裕為尚書左僕射　辛巳太尉裕發建康以中
軍將軍劉道憐監留府事(監工/銜翻)劉穆之兼右僕射事無
大小皆決於穆之又以髙陽内史劉鍾領石頭戍事屯
冶亭(冶亭今謂之東冶亭在半山寺後自建康東門往/蔣山至此半道因以為名王安石詩遙望鍾山岑)
(因知冶城路陸游曰今/天慶觀在冶城山之麓)休之府司馬張裕南平太守檀
範之聞之皆逃歸建康(守式/又翻)裕邵之兄也(張邵見一百/十五卷五年)
雍州刺史魯宗之自疑不為太尉裕所容(雍於/用翻)與其子
竟陵太守軌起兵應休之二月休之上表罪狀裕勒兵
拒之裕宻書招休之府録事叅軍南陽韓延之延之復
書曰承親帥戎馬逺履西畿(周禮王畿千里之外曰侯/畿甸畿男畿采畿衛畿蠻)
(畿夷畿鎮畿蕃畿謂之畿者責以共王稅貢為/職韓延之以荆楚為西畿取此義帥讀曰率)闔境士
庶莫不惶駭辱疏知以譙王前事良增歎息司馬平西
體國忠貞(休之為平西/將軍故稱之)欵懐待物以公有匡復之勲家
國䝉賴推徳委誠毎事詢仰譙王往以微事見劾猶自
表遜位(事見上卷上年劾/戸槩翻又戸得翻)况以大過而當嘿然邪前已表
奏廢之所不盡者命耳推寄相與正當如此(推寄謂推/心置人腹)
(中/也)而遽興兵甲所謂欲加之罪其無辭乎(左傳晉大夫/里克之言)
劉裕足下海内之人誰不見足下此心而復欲欺誑國
士(誑居/况翻)來示云處懐期物自有由來(復扶又翻處/昌吕翻下同)今伐
人之君啗人以利真可謂處懐期物自有由來者乎(啗/土)
(濫翻又/土覽翻)劉藩死於閶闔之門諸葛斃於左右之手(劉藩/事見)
(上卷八年諸/葛事見九年)甘言詫方伯襲之以輕兵(謂襲劉毅也事/見上卷八年詫)
(丑亞/翻)遂使席上靡欵懐之士閫外無自信諸侯以是為
得算良可恥也貴府將佐及朝廷賢徳寄命過日(將即/亮翻)
(朝直/遙翻)吾誠鄙劣嘗聞道於君子以平西之至徳寧可無
授命之臣乎必未能自投虎口比迹郗僧施之徒明矣
(郗僧施事見上卷/八年郗丑之翻)假令天長喪亂九流渾濁(太史談序/九流班固)
(曰儒家者流葢出於司徒之官助人君順隂陽明教化/者也道家者流葢出於史官歴紀成敗禍福古今之道)
(此人君南面之術也法家者流葢出於理官信賞必罰/以輔禮制隂陽家者流葢出於羲和之官敬順昊天厯)
(象日月星辰名家者流葢出於禮官古者名位不同禮/亦異數孔子曰必也正名乎墨家者流葢出於清廟之)
(守茅屋采椽是以貴儉養三老五更是以兼愛選士大/射是以尚賢宗祀嚴父是以右鬼従横家者流葢出於)
(行人之官雜家者流葢出於議官農家者流葢出於農/稷之官皆六經之支與流裔有益於治道而不能無弊)
(使其渾濁則無所取衷/矣長知兩翻喪息浪翻)當與臧洪逰於地下(臧洪事見/六十二卷)
(漢獻帝興/平二年)不復多言(復扶/又翻)裕視書歎息以示將佐曰事
人當如此矣延之以裕父名翹字顯宗乃更其字曰顯
宗(更工/衡翻)名其子曰翹以示不臣劉氏　瑯邪太守劉朗
帥二千餘家降魏(帥讀曰率/降戸江翻)　庚子河西胡劉雲等帥
數萬戸降魏　太尉裕使叅軍檀道濟朱超石將步騎
出襄陽(將即亮翻/騎竒寄翻)超石齡石之弟也江夏太守劉䖍之
將兵屯三連(夏戸/雅翻)立橋聚糧以待道濟等積日不至魯
軌襲擊䖍之殺之裕使其壻振威將軍東海徐逵之統
叅軍蒯恩王允之沈淵子為前鋒出江夏口(水經江水/過江陵城)
(南又東至華容縣西夏水出焉又東過公安縣北又東/左合子夏口註云江水左迤北出通於夏水故曰子夏)
(也蒯苦/怪翻)逵之等與魯軌戰於破冡兵敗逵之允之淵子
皆死獨蒯恩勒兵不動(蒯苦/怪翻)軌乘勝力攻之不能克乃
退淵子林子之兄也裕軍於馬頭(據水經注馬頭岸在/大江之南北對江陵)
(之江/津戍)聞逵之死怒甚三月壬午帥諸將濟江魯軌司馬
文思將休之兵四萬臨峭岸置陳(峭七笑翻/陳讀曰陣)軍士無能
登者裕自被甲欲登(被皮/義翻)諸將諫不從怒愈甚太尉主
簿謝晦前抱持裕裕抽劒指晦曰我斬卿晦曰天下可
無晦不可無公(此裕所謂晦頗/識機變者也)建武將軍胡藩領逰兵
在江津裕呼藩使登藩有疑色裕命左右録來欲斬之
(録敢/也)藩顧曰正欲擊賊不得奉教乃以刀頭穿岸劣容
足指騰之而上(劣少也上/時掌翻)隨之者稍多既登岸直前力
戰休之兵不能當稍引却(當胡藩之初登也精騎數十/可以制之休之之兵不動故)
(得以直前力戰又人心素懾/服裕故藩既進而不能當也)裕兵因而乘之休之兵大
潰遂克江陵休之宗之俱北走軌留石城裕命閬中侯
下邳趙倫之太尉叅軍沈林子攻之遣武陵内史王鎮
惡以舟師追休之等有羣盜數百夜襲冶亭京師震駭
劉鍾討平之　秦廣平公弼譛姚宣於秦王興(去年宣/入朝力)
(言弼罪弼/銜而譛之)宣司馬權丕至長安興責以不能輔導將誅
之丕懼誣宣罪惡以求自免興怒遣使就杏城收宣下
獄命弼將三萬人鎮秦州(下遐稼翻/將即亮翻)尹昭曰廣平公與
皇太子不平今握彊兵於外陛下一旦不諱社稷必危
小不忍亂大謀(論語載孔/子之言)陛下之謂也興不從　夏王
勃勃攻秦杏城拔之執守將姚逵阬士卒二萬人秦王
興如北地遣廣平公弼及輔國將軍歛曼嵬向新平興
還長安　河西王蒙遜攻西秦廣武郡拔之西秦王熾
磐遣將軍乞伏魋尼寅邀蒙遜於浩亹蒙遜擊斬之(浩/亹)
(音告/門)又遣將軍折斐等帥騎一萬據勒姐嶺(闞駰志金/城安夷縣)
(東有勒姐河與金城河合勒姐嶺葢勒姐河所出之/山也漢時勒姐羌居之因以為名姐子也翻又音紫)蒙遜
擊禽之　河西饑胡相聚於上黨推胡人白亞栗斯為
單于(單音/蟬)改元建平以司馬順宰為謀主(順宰起兵見/上卷二年)
寇魏河内夏四月魏主嗣命公孫表等五將討之(將即/亮翻)
(下/同)　青冀二州刺史劉敬宣叅軍司馬道賜宗室之疏
屬也聞太尉裕攻司馬休之道賜與同府辟閭道秀(道/賜)
(與道秀俱為敬宣/僚屬故曰同府)左右小將王猛子謀殺敬宣據廣固
以應休之乙夘敬宣召道秀屏人語(屏必/郢翻)左右悉出户
猛子逡巡在後取敬宣備身刀殺敬宣文武佐吏即時
討道賜等皆斬之　己夘魏主嗣北巡　西秦王熾磐
子元基自長安逃歸(元基葢從熾磐入/秦以朝因留長安)熾磐以為尚書
左僕射　五月丁亥魏主嗣如大甯　趙倫之沈林子
破魯軌於石城司馬休之魯宗之救之不及遂與軌奔
襄陽宗之叅軍李應之閉門不納甲午休之宗之軌及
譙王文思新蔡王道賜(此又一司馬道賜也新蔡王晃/以武陵王晞事廢後以道賜襲)
(爵/)梁州刺史馬敬南陽太守魯範俱奔秦宗之素得士
民心爭為之衛送出境王鎮惡等追之盡境而還(不敢/窮兵)
(追之懼出境/而遇伏也)初休之等求救於秦魏秦征虜將軍姚成
王及司馬國璠引兵至南陽(璠孚/袁翻)魏長孫嵩至河東聞
休之等敗皆引還休之至長安秦王興以為揚州刺史
使侵擾襄陽侍御史唐盛言於興曰據符䜟之文司馬
氏當復得河洛(䜟楚/譛翻)今使休之擅兵於外猶縱魚於淵
也不如以高爵厚禮留之京師興曰昔文王卒免羑里
(紂囚文王於羑里既而釋/之復扶又翻卒子恤翻)高祖不斃鴻門(見九卷漢/髙祖元年)茍
天命所在誰能違之脱如符䜟之言留之適足為害遂
遣之(史言姚/興知命)　詔加太尉裕太傅揚州牧劒履上殿入
朝不趨贊拜不名(朝直/遙翻)以兖青二州刺史劉道憐為都
督荆湘益秦寜梁雍七州諸軍事驃騎將軍荆州刺史
(雍於用翻驃匹/妙翻騎竒寄翻)道憐貪鄙無才能裕以中軍長史晉陵
太守謝方明為驃騎長史南郡相道憐府中衆事皆諮
決於方明方明冲之子也(謝冲奕之從子方/明裕之從祖弟也)　益州刺
史朱齡石遣使詣河西王蒙遜(使疏/吏翻)諭以朝廷威徳蒙
遜遣舎人黄迅詣齡石且上表言伏聞車騎將軍裕欲
清中原願為右翼驅除戎虜　夏王勃勃遣御史中丞
烏洛孤與蒙遜結盟蒙遜遣其弟湟河太守漢平莅盟
于夏(夏戸/雅翻)　西秦王熾磐率衆三萬襲湟河沮渠漢平
拒之遣司馬隗仁夜出擊熾磐破之(沮子余翻隗五/罪翻熾昌志翻)熾
磐將引去漢平長史焦昶將軍段景潜召熾磐熾磐復
攻之(昶丑兩翻/復扶又翻)昶景因説漢平出降(説輸芮翻降/戸江翻下同)仁勒
壯士百餘據南門樓三日不下力屈為熾磐所禽熾磐
欲斬之散騎常侍武威段暉諫曰仁臨難不畏死(散悉/亶翻)
(騎竒寄翻/難乃旦翻)忠臣也宜宥之以厲事君乃囚之熾磐以左
衛將軍匹達為湟河太守擊乙弗窟乾降其三千餘戸
而歸以尚書右僕射出連䖍為都督嶺北諸軍事(嶺北/洪地)
(嶺北/也)涼州刺史以涼州刺史謙屯為鎮軍大將軍河州
牧隗仁在西秦五年段暉又為之請(史書武威段暉以/别南燕之段暉也)
(又為于/偽翻)熾磐免之使還姑臧　戊午魏主嗣行如濡源
遂至上谷涿鹿廣甯(涿鹿縣漢屬上谷郡晉分屬廣甯/郡魏土地記下洛縣東南六十里)
(有涿鹿城西北百三十里有大甯城即/漢廣甯縣也葢在唐媯州界濡乃官翻)　秋七月癸未
還平城　西秦王熾磐以秦州刺史曇達為尚書令(曇/徒)
(含/翻)光禄勲王松夀為秦州刺史　辛亥晦日有食之
八月甲子太尉裕還建康固辭太傅州牧其餘受命以
豫章公世子義符為兖州刺史　丁未謝裕卒以劉穆
之為左僕射　九月己亥大赦　魏比歳霜旱(比毗/至翻)雲
代之民多饑死(雲代雲中代/郡二郡之地)太史令王亮蘇坦言於魏
主嗣曰案䜟書魏當都鄴可得豐樂(樂音/洛)嗣以問羣臣
博士祭酒崔浩特進京兆周澹曰(澹徒/覽翻)遷都於鄴可以
救今年之饑非久長之計也山東之人以國家居廣漢
之地(廣漢據北史崔浩傳作/廣漠當從之漠大也)謂其民畜無涯號曰牛毛
之衆今留兵守舊都(謂平/城也)分家南徙不能滿諸州之地
參居郡縣情見事露(見賢/遍翻)恐四方皆有輕侮之心且百
姓不便水土疾疫死傷者必多又舊都守兵既少(少詩/沼翻)
(下/同)屈丐柔然將有窺窬之心舉國而來雲中平城必危
朝廷隔恒代千里之險(自恒山至代有飛狐之口倒/馬之闗夏屋廣昌五迴之險)難
以赴救此則聲實俱損也今居北方假令山東有變我
輕騎南下布濩林薄之間(騎竒寄翻濩胡故翻郭璞曰/布濩猶布露也毛晃曰布濩)
(流散也草/叢生曰薄)孰能知其多少百姓望塵懾服此國家所以
威制諸夏也(懾之涉翻/夏戸雅翻)來春草生湩酪將出(湩覩勇翻/又多貢翻)
(乳汁也酪歴各翻乳漿也西漢太僕屬官有挏馬應劭/曰主乳馬取其汁挏治之味酢可飲因以名官如淳曰)
(主乳馬以韋革為夾兜受數斗盛馬乳挏取其上肥因/名挏馬今梁州名馬酪為馬酒師古曰挏音徒孔翻)
兼以菜果得及秋熟則事濟矣嗣曰今倉廩空竭既無
以待來秋若來秋又饑將若之何對曰宜簡饑貧之戸
使就食山東若來秋復饑當更圗之(復扶/又翻)但方今不可
遷都耳嗣恱曰唯二人與朕意同乃簡國人尤貧者詣
山東三州就食(拓跋氏起于漠北統國三十六姓九十/九道武既并中原徙其豪傑於雲代與)
(北人雜居以其北來部落為/國人山東三州定相冀也)遣左部尚書代人周幾帥
衆鎮魯口以安集之(魏初四方四維置八部大人分東/西南北左右前後後又置八部尚)
(書魏書官氏志拓跋鄰以次兄為普氏後改為/周氏盖魏建代都周幾遂為代人帥讀曰率)嗣躬耕
籍田且命有司勸課農桑明年大熟民遂富安　夏赫
連建將兵擊秦執平涼太守姚軍都(將即/亮翻)遂入新平廣
平公弼與戰於龍尾堡(劉昫地理志鳯翔府岐山縣/唐武徳七年移治龍尾城)禽
之　秦王興藥動廣平公弼稱疾不朝(朝直/遙翻)聚兵於第
興聞之怒收弼黨唐盛孫𤣥等殺之太子泓請曰臣不
肖不能緝諧兄弟(緝當/作輯)使至於此皆臣之罪也若臣死
而國家安願賜臣死若陛下不忍殺臣乞退就藩興惻
然憫之召姚讚梁喜尹昭斂曼嵬與之謀囚弼將殺之
窮治黨與(嵬五回翻/治直之翻)泓流涕固請乃并其黨赦之泓待
弼如初無忿恨之色　魏太史奏熒惑在匏𤓰中(據晉/書天)
(文志匏𤓰在天津之南天漢分流夾之張淵觀象/賦註曰匏𤓰五星在麗珠北天津九星在匏𤓰北)忽亡
不知所在於法當入危亡之國先為童謠妖言然後行
其禍罰(法謂推占之常/法妖於驕翻)魏主嗣召名儒十餘人使與太
史議熒惑所詣崔浩對曰按春秋左氏傳神降于莘以
其至之日推知其物(浩葢據春秋左氏外傳也外傳曰/周惠王十五年有神降於莘王問)
(於内史過對曰其丹朱乎王曰其誰受之對曰在虢土/王曰虢其幾何對曰昔堯臨民以五今其胄見神之見)
(也不過其物若由是觀之不過/五年十九年晉取虢傳直戀翻)庚午之夕辛未之朝天
有隂雲熒惑之亡當在二日庚之與午皆主於秦辛為
西夷(晉書天文志自東井十六度至桞八度為鶉首於/辰在未秦之分野自栁九度至張十二度為鶉火)
(於辰在午周之分野時姚秦兼有關洛之/地故云皆主於秦庚辛西方也故為西夷)今姚興據長
安熒惑必入秦矣衆皆怒曰天上失星人間安知所詣
浩笑而不應後八十餘日熒惑出東井留守句已久之
乃去(新唐書天文志曰去而復來是謂句已晉書天文/志曰熒惑為亂為賊為疾為喪為飢為兵所居國)
(受殃環繞鉤已芒角動搖變色乍前乍後乍左乍右其/殃愈甚句讀曰鉤鉤已謂環繞而行如鉤又成已字也)
秦大旱昆明池竭童謠訛言(徒歌謂/之謠)國人不安間一歳
而秦亡衆乃服浩之精妙　冬十月壬子秦王興使散
騎常侍姚敞等送其女西平公主於魏(散悉亶翻騎/竒寄翻下同)魏
主嗣以后禮納之鑄金人不成(魏丘嗣立后皆/鑄金人以卜之)乃以為
夫人而寵遇甚厚　辛酉魏主嗣如沮洳城(沮將豫翻/洳昌庶翻)
(沮洳漸濕之地北方地高/燥此城葢以下濕而得名)癸亥還平城十一月丁亥復
如豺山宫(復扶/又翻)庚子還　西秦王熾磐遣襄武侯曇達
等將騎一萬擊南羌彌姐康薄于赤水降之(水經註赤/亭水出南)
(安郡東山赤谷西流逕城北南入渭水曇徒/含翻將即亮翻姐子也翻又音紫降戸江翻)以王孟保
為略陽太守鎮赤水　燕尚書令孫護之弟伯仁為昌
黎尹與其弟叱支乙拔皆有才勇從燕王跋起兵有功
(謂殺慕容熈時也事/見一百十四卷三年)求開府不得有怨言跋皆殺之進
䕶開府儀同三司録尚書事以慰其心䕶怏怏不悦跋
酖殺之(怏於/兩翻)遼東太守務銀提自以有功出為邊郡怨
望謀外叛跋亦殺之(萬泥乳陳既死孫䕶兄弟及/務銀提又誅馮跋亦少恩矣)　林
邑冦交州州將擊敗之(將即亮翻/敗補邁翻)
十二年春正月甲申魏主嗣如豺山宫戊子還平城
加太尉裕兖州刺史都督南秦州凡都督二十二州(二/十)
(二州徐南徐豫南豫兖南兖青冀幽并/司郢荆江湘雍梁益寧交廣南秦也)以世子義符為豫州
刺史　秦王興使魯宗之將兵宼襄陽未至而卒(卒子/恤翻)
其子軌引兵入宼雍州刺史趙倫之擊敗之(雍於用翻/敗補邁翻)
　西秦王熾磐攻秦洮陽公彭利和於漒川(洮土刀翻/漒其良翻)
沮渠蒙遜攻石泉以救之熾磐至沓中引還二月熾磐
遣襄武侯曇達救石泉(曇徒/含翻)蒙遜亦引去蒙遜遂與熾
磐結和親(自熾磐滅秃髪氏與蒙遜為/鄰敵歳歳交兵今乃結和)　秦王興如華
隂使太子泓監國(華户化翻/監工銜翻)入居西宫(太子居東宫西/宫秦王所居也)
興疾篤還長安黄門侍郎尹冲謀因泓出迎而殺之興
至泓將出迎宫臣諫曰(凡東宫官屬/皆曰宫臣)主上疾篤姦臣在
側(姦臣謂/尹冲等)殿下今出進不得見主上退有不測之禍泓
曰臣子聞君父疾篤而端居不出何以自安對曰全身
以安社稷孝之大者也泓乃止尚書姚沙彌謂尹冲曰
太子不出迎宜奉乗輿幸廣平公第宿衛將士聞乗輿
所在自當來集(乗繩證翻/將即亮翻)太子誰與守乎且吾屬以廣
平公之故已陷名逆節將何所自容今奉乗輿以舉事
乃杖大順不惟救廣平之禍吾屬前罪亦盡雪矣(杖仗/同)
冲以興死生未可知欲隨興入宫作亂不用沙彌之言
興入宫命太子泓録尚書事東平公紹及右衛將軍胡
翼度典兵禁中防制内外(紹興之/弟也)遣殿中上將軍歛曼
嵬收弼第中甲仗内之武庫(晉置殿中將軍姚秦復有/殿中上將軍使統殿中諸)
(主/帥)興疾轉篤其妹南安長公主問疾不應(長知/兩翻)幼子耕
兒出吿其兄南陽公愔曰上已崩矣宜速決計愔即與
尹冲帥甲士攻端門(愔於今翻/帥讀曰率)歛曼嵬胡翼度等勒兵
閉門拒戰愔等遣壯士登門縁屋而入及于馬道泓侍
疾在諮議堂太子右衛率姚和都率東宫兵入屯馬道
南愔等不得進遂燒端門興力疾臨前殿賜弼死禁兵
見興喜躍爭進赴賊賊衆驚擾和都以東宫兵自後擊
之愔等大敗愔逃于驪山其黨建康公吕隆犇雍(雍於/用翻)
尹冲及弟泓來犇興引東平公紹及姚讚梁喜尹昭歛
曼嵬入内寢受遺詔輔政明日興卒(年五十一三考異/曰晉本紀  十國)
(晉春秋皆云義熈十一年二月姚興卒魏本紀北史本/紀姚興姚泓載記皆云十二年按後魏書崔鴻傳太祖)
(天興二年姚興改號鴻以為元年故晉本紀三十/國晉春秋凡𢎞始後事皆在前一年由鴻之誤也)泓祕
不發喪捕南陽公愔及吕隆太將軍尹元等皆誅之乃
發喪即皇帝位(泓字元子興/之長子也)大赦改元永和泓命齊公
恢殺安定太守吕超(隆超兄弟也皆黨於/弼齊公恢時鎮安定)恢猶豫久之
乃殺之泓疑恢有貳心恢由是懼隂聚兵謀作亂(為後/姚恢)
(舉兵/張本)泓葬興于偶陵諡曰文桓皇帝廟號髙祖初興徙
李閏羌三千戸於安定興卒羌酋党容叛(孫愐曰党本/去聲今為上)
(聲本出西羌姚秦有將軍党耐虎自云夏后/氏之後為羌豪酋慈由翻下同党底朗翻)泓遣撫軍
將軍姚讚討降之(降戸/江翻)徙其酋豪于長安餘遣還李閏
北地太守毛雍據趙氏塢以叛(趙氏塢孝武太元九年/秦主堅撃後秦所屯之)
(地/)東平公紹討禽之時姚宣鎮李閏叅軍韋宗聞毛雍
叛説宣曰主上新立威徳未著國家之難未可量也(難/乃)
(旦/翻)殿下不可不為深慮邢望險要宜徙據之此霸王之
資也宣従之帥户三萬八千棄李閏南保邢望(帥讀/曰率)諸
羌據李閏以叛東平公紹進討破之宣詣紹歸罪紹殺
之　二月加太尉裕中外大都督裕戒嚴將伐秦詔加
裕領司豫二州刺史以其世子義符為徐兖二州刺史
琅邪王徳文請啓行戎路(詩曰元戎十乗以/先啓行行戸剛翻)修敬山陵
詔許之　夏四月壬子魏大赦改元泰常　西秦襄武
侯曇達等擊秦秦州刺史姚艾於上邽破之徙其民五
千餘戸於枹罕(曇徒含翻/抱音膚)　五月癸巳加太尉裕領北
雍州刺史(晉初置雍州於長安永嘉之亂沒于劉石苻/秦之亂雍州流民南出樊沔孝武始於襄陽)
(僑立雍州今裕欲取長安故領北雍州刺/史以别襄陽之雍州也雍於用翻下同)　六月丁巳
魏主嗣北巡　并州胡數萬落叛秦入于平陽推匈奴
曹𢎞為大單于(𢎞蓋匈奴右賢王曹轂子寅/之後所謂東曹者也單音蟬)攻立義將
軍姚成都於匈奴堡(此匈奴種落相率保/聚之地因以為名)征東將軍姚
懿自蒲坂討之執𢎞送長安徙其豪右萬五千落於雍
州(秦雍州/治安定)　氐王楊盛攻秦祁山拔之進逼秦州秦後
將軍姚平救之盛引兵退平與上邽守將姚嵩追之(將/即)
(亮/翻)夏王勃勃帥騎四萬襲上邽(帥讀曰率/騎奇寄翻)未至嵩與盛
戰於竹嶺敗死(水經注籍水歴當亭川又東南流與竹/嶺水合水出南山竹嶺東北入籍水籍)
(水東北入/上邽縣)勃勃攻上邽二旬克之殺秦州刺史姚軍都
及將士五千餘人因毁其城進攻隂宻(隂宻古宻人之/國詩所謂宻人)
(不恭敢距大邦者也自漢以來為縣屬安定郡括地志/隂宻故城在涇州鶉觚縣西其東接縣城即古宻國)
又殺秦將姚良子及將士萬餘人(將即/亮翻)以其子昌為雍
州刺史鎮隂宻征北將軍姚恢棄安定奔還長安安定
人胡儼等帥戸五萬據城降於夏(帥讀曰率/降戸江翻)勃勃使鎮
東將軍羊茍兒將鮮卑五千鎮安定進攻秦鎮西將軍
姚諶於雍城諶委鎮犇長安勃勃據雍進掠郿城(將鮮/即亮)
(翻諶氏壬翻雍於用/翻郿音媚又音眉)秦東平公紹及征虜將軍尹昭等
將步騎五萬擊之勃勃退趨安定(趨七/喻翻)胡儼閉門拒之
殺羊茍兒及所將鮮卑復以安定降秦(復扶又/翻下同)紹進擊
勃勃於馬鞍阪破之追至朝那不及而還(還從宣翻/又如字)勃
勃歸杏城楊盛復遣兄子倦擊秦至陳倉秦歛曼嵬擊
却之夏王勃勃復遣兄子提南侵泄陽(晉書載記作池/陽當從之池陽)
(縣屬扶風郡唐為京/兆雲陽縣復扶又翻)秦車騎將軍姚裕等擊却之　涼
司馬索承明上書勸涼公暠伐河西王蒙遜(索昔各翻/暠古老翻)
暠引見謂之曰蒙遜為百姓患孤豈忘之顧勢力未能
除耳卿有必禽之䇿當為孤陳之(為于/偽翻)直唱大言使孤
東討此與言石虎小豎宜肆諸市朝者何異(朝直/遙翻)承明
慙懼而退　秋七月魏主嗣大獵于牛川臨殷繁水而
還(北史曰登釜山臨殷繁水括地志/曰釜山在媯州懐戎縣北三里)戊戌至平城　八
月丙午大赦　寜州獻琥珀枕於太尉裕(琥珀出哀牢/夷廣雅曰琥)
(珀生地中其上及旁不生草深者八九尺大如斛削去/皮尖琥珀如斗初時如桃膠凝堅乃成博物志松脂淪)
(入地千年化為茯苓茯苓千年化為琥珀今太/山有茯苓而無琥珀永昌有琥珀而無茯苓)裕以琥
珀治金創(治直之翻/創初良翻)得之大喜命碎擣分賜北征將士
裕以世子義符為中軍將軍監太尉留府事劉穆之為
左僕射領監軍中軍二府軍司(監軍謂義符監太尉/留府軍也監工銜翻)入
居東府摠攝内外以太尉左司馬東海徐羨之為穆之
之副左將軍朱齡石守衛殿省徐州刺史劉懐慎守衛
京師揚州别駕從事史張裕任留州事(任留州事任揚/州留後事也)
懐慎懐敬之弟也劉穆之内摠朝政外供軍旅決㫁如
流事無擁滯(朝直遙翻/㫁丁亂翻)賓客輻湊求訴百端内外諮禀
盈階滿室(盈階滿室謂諮/禀之文書也)目覽辭訟手答牋書耳行聽
受口並酬應不相參涉悉皆贍舉又喜賓客(贍時艶翻/喜許記翻)
言談賞笑彌日無倦裁有閒暇手自冩書尋覽校定性
奢豪食必方丈旦輒為十人饌未嘗獨餐(饌雛戀翻/又雛皖翻)嘗
白裕曰穆之家本貧賤贍生多闕自叨沗以來(叨卜/刀翻)雖
每存約損而朝夕所須微為過豐自此外一毫不以負
公中軍諮議叅軍張邵言於裕曰人生危脆必當逺慮
穆之若邂逅不幸(脆此芮翻邂戸/隘翻逅胡茂翻)誰可代之尊業如此
(尊業言裕已成之功/業也尊者尊稱之也)茍有不諱處分云何(處昌吕翻/分扶問翻)裕
曰此自委穆之及卿耳丁巳裕發建康遣龍驤將軍王
鎮惡冠軍將軍檀道濟將步軍自淮淝向許洛(驤思將/翻冠古)
(玩翻將步/即亮翻)新野太守朱超石寧朔將軍胡藩趨陽城振
武將軍沈田子建威將軍傅𢎞之趨武關(趨七/喻翻)建武將
軍沈林子彭城内史劉遵考將水軍出石門自汴入河
(汴水首受濟東南與淮通漢書地理志所謂狼湯渠是/也狼音浪湯音宕昔大禹塞熒澤開此渠以通淮泗禹)
(貢所謂導沇水東流為濟入于河溢為滎東出于陶丘/北者也漢修河隄始立石門以遏水水盛則通于河水)
(耗則/輟流)以冀州刺史王仲徳督前鋒諸軍開鉅野入河(水/經)
(濟水北至東燕縣與河合酈道元註曰濟水自乘氏縣承/兩分東北入于鉅野濟之故瀆又北右合洪水洪水上)
(鉅野薛訓渚自渚迄于北口一百二十里名曰洪水桓/温以太和四年率衆北入掘渠通濟義熈十三年劉武)
(帝西入長安又廣其功自洪口以/上又謂桓公瀆濟自是北注也)遵考裕之族弟也劉
穆之謂王鎮惡曰公今委卿以伐秦之任卿其勉之鎮
惡曰吾不克關中誓不復濟江(復扶/又翻)裕既行青州刺史
檀祇自廣陵輒率衆至涂中掩討亡命(涂讀/曰滁)劉穆之恐
祇為變議欲遣軍時檀韶為江州刺史張邵曰今韶據
中流道濟為軍首(謂為伐秦/諸軍之首)若有相疑之跡則大府立
危(大府謂太尉留府/其實指建康也)不如逆遣慰勞以觀其意必無患
也(勞力/到翻)穆之乃止　初魏主嗣使公孫表討白亞栗斯
(事見/上年)曰必先與秦洛陽戍將相聞使備河南岸然後擊
之表未至胡人廢白亞栗斯更立劉虎為率善王表以
胡人内自攜貳勢必敗散遂不吿秦將而擊之大為虎
所敗(將即亮翻/敗補邁翻)士卒死傷甚衆嗣謀於羣臣曰胡叛踰
年討之不克其衆繁多為患日深今盛秋不可復發兵
妨民農務(謂妨農收也/復扶又翻)將若之何白馬侯崔宏曰胡衆
雖多無徤將御之(將御即亮/翻下同)終不能成大患表等諸軍
不為不足但法令不整處分失宜以致敗耳(處昌吕翻/分扶問翻)
得大將素有威望者將數百騎往攝表軍無不克矣(攝/持)
(也/)相州刺史叔孫建前在并州為胡魏所畏服(胡魏猶/言胡晉)
(也/)諸將莫及可遣也嗣從之以建為中領軍督表等討
虎九月戊午大破之斬首萬餘級虎及司馬順宰皆死
俘其衆十萬餘口　太尉裕至彭城加領徐州刺史以
太原王𤣥謨為從事史(裕領徐州以𤣥謨為徐州從事/史漢制諸州刺史皆有從事史)
(假佐其後宋文帝用𤣥謨以喪師至孝武之初義宣臧/質之變卒賴以寧則裕之用人猶有漢髙祖諸葛孔明)
(之讖唐太宗託徐世勣喜/薛仁貴未足以進此也)初王廞之敗也(事見一百九/卷隆安元年)
(廞許/今翻)沙門曇永匿其幼子華(曇徒/含翻)使提衣襆自隨(襆防/玉翻)
(帕也以裹衣物魏舒襆被而/出韓文襆被入直皆此義也)津邏疑之曇永呵華曰奴
子何不速行棰之數十(邏即佐翻/棰止蘂翻)由是得免遇赦還呉
以其父存亡不測布衣蔬食絶交逰不仕十餘年裕聞
華賢欲用之乃發廞喪使華制服服闋辟為徐州主簿
(裕用王華亦留以/遺文帝闋苦穴翻)王鎮惡檀道濟入秦境所向皆捷秦
將王苟生以漆丘降鎮惡(漆丘葢在梁郡䝉縣晋莊周/為蒙漆園吏後人因以漆丘)
(名城將即亮翻/降戸江翻下同)徐州刺史姚掌以項城降道濟諸屯守
皆望風欵附惟新蔡太守董遵不下(新蔡縣漢屬汝南/郡蔡平侯自蔡徙)
(此故曰新蔡魏分屬汝隂郡/晉惠帝分汝隂立新蔡郡)道濟攻拔其城執遵殺之
進克許昌獲秦潁川太守姚垣及大將楊業沈林子自
汴入河襄邑人董神虎聚衆千餘人來降太尉裕板為
參軍林子與神虎共攻倉垣克之秦兖州刺史韋華降
神虎擅還襄邑林子殺之秦東平公紹言於秦主泓曰
晉兵已過許昌安定孤逺難以救衛宜遷其鎭戸内實
京畿可得精兵十萬(姚萇之興也以安定為根本後得/闗中以安定為重鎮徙民以實之)
(謂之/鎮户)雖晉夏交侵猶不亡國不然晉攻豫州夏攻安定
將若之何(夏戸/雅翻)事機已至宜在速決左僕射梁喜曰齊
公恢有威名為嶺北所憚鎮人已與勃勃深仇(謂鎮兵/常與勃)
(勃血戰有父/兄子弟之仇)理應守死無貳勃勃終不能越安定逺宼
京畿若無安定虜馬必至於郿(郿音媚/又音眉)今闗中兵足以
拒晉無為豫自損削也泓從之吏部郎懿横宻言於泓
曰恢於廣平之難有忠勲於陛下(姓譜曰懿以諡為氏/謂殺吕超也難乃旦)
(翻/)自陛下龍飛紹統未有殊賞以答其意今外則置之
死地内則不豫朝權(朝直/遙翻)安定人自以孤危逼寇思南
遷者十室而九若恢擁精兵數萬鼓行而向京師得不
為社稷之累乎(累力/瑞翻)宜徴還朝廷以慰其心泓曰恢若
懐不逞之心徴之適所以速禍耳又不從王仲徳水軍
入河將逼滑臺魏兖州刺史尉建畏懦帥衆棄城北渡
河(帥讀/曰率)仲徳入滑臺宣言曰晉本欲以布帛七萬匹假
道于魏不謂魏之守將棄城遽去(將即/亮翻)魏主嗣聞之遣
叔孫建公孫表自河内向枋頭(既破劉虎因遣建等/引兵南向枋音方)因
引兵濟河斬尉建於城下投尸於河呼仲徳軍人問以
侵寇之狀仲徳使司馬竺和之對曰劉太尉使王征虜
自河入洛清掃山陵非敢為寇於魏也魏之守將自棄
滑臺去王征虜借空城以息兵行當西引於晉魏之好
無廢也(好呼到翻/下好持同)何必揚旗鳴鼓以耀威乎嗣使建以
問太尉裕裕遜辭謝之曰洛陽晉之舊都而羌據之晉
欲修復山陵久矣諸桓宗族司馬休之國璠兄弟魯宗
之父子皆晉之蠧也而羌收之以為晉患(義熙元年桓/謙等奔秦六)
(年入寇十一年司馬休之魯宗之等奔秦秦使將兵擾/襄陽六年司馬國璠等奔秦數帥衆擾邊璠孚袁翻)
今晉將伐之欲假道于魏非敢為不利也魏河内鎮將
于栗磾有勇名築壘於河上以備侵軼(將即亮翻磾丁/奚翻軼宜結翻)
(突也陸徳明/曰又音逸)裕以書與之題曰黑矟公麾下栗磾好操
黑矟以自標故裕以此目之魏因拜栗磾為黑矟將軍
(矟色角翻通俗文矛/長丈八者謂之矟)　冬十月壬戌魏主嗣如豺山宫
　初燕將庫傉官斌降魏既而復叛歸燕(將即亮翻傉/奴沃翻斌音)
(彬降戸江翻下/同復扶又翻)魏主嗣遣驍騎將軍延普渡濡水擊斌
斬之(水經濡水從塞外來過遼西令支縣北又東南過/海陽縣西南入于海驍堅堯翻騎奇寄翻魏書官)
(氏志神元時餘部諸姓内入者可地/延氏孝文時改為延氏濡乃官翻)遂攻燕幽州刺史
庫傉官昌征北將軍庫傉官提皆斬之　秦陽城滎陽
二城皆降晉兵進至成臯秦征南將軍陳留公洸鎮洛
陽(洸姑/黄翻)遣使求救于長安秦主泓遣越騎校尉閻生帥
騎三千救之(使疏吏翻/帥讀曰率)武衛將軍姚益男將步卒一萬
助守洛陽又遣并州牧姚懿南屯陜津(陜縣在大河之/南攷之水經則)
(陜縣故城在大河之北二城之間謂之陜津左傳秦伯/伐晉自茅津濟封殽尸而還茅津即陜津也姚秦并冀)
(二州治蒲阪/陜式冉翻)為之聲援寧朔將軍趙𤣥言於洸曰今晉
宼益深人情駭動衆寡不敵若出戰不捷則大事去矣
宜攝諸戍之兵固守金墉以待西師之救金墉不下晉
必不敢越我而西是我不戰而坐收其弊也司馬姚禹
隂與檀道濟通主簿閻恢楊䖍皆禹之黨也共嫉𤣥言
於洸曰殿下以英武之畧受任方面今嬰城示弱得無
為朝廷所責乎洸以為然乃遣趙𤣥將兵千餘南守柏
谷塢(水經注洛水東逕偃師縣南又東逕百谷塢北戴/延之西征記曰塢在川南因高為塢髙一十餘丈)
(杜佑曰柏谷塢/在緱氏縣東北)廣武將軍石無諱東戍鞏城𤣥泣謂洸
曰𤣥受三帝重恩所守正有死耳(萇興泓/為三帝)但明公不用
忠臣之言為姦人所誤後必悔之既而成臯虎牢皆來
降(降戸江/翻下同)檀道濟等長驅而進無諱至石關犇還(自洛/城東)
(至偃師四十五里偃師西山有漢/廣野君酈食其廟廟東有二石闕)龍驤司馬滎陽毛徳
祖與𤣥戰于栢谷𤣥兵敗被十餘創據地大呼(驤思將/翻被皮)
(義翻創初良/翻呼火故翻)𤣥司馬蹇鑒冒刃抱𤣥而泣𤣥曰吾創已
重(創初/良翻)君宜速去鑒曰將軍不濟鑒去安之與之皆死
姚禹踰城犇道濟甲子道濟進逼洛陽丙寅洸出降道
濟獲秦人四千餘人議者欲盡阬之以為京觀(杜預曰/積尸封)
(土其上謂之京/觀觀古亂翻)道濟曰伐罪弔民正在今日皆釋而遣之
於是夷夏感悦歸之者甚衆(夏戸/雅翻)閻生姚益男未至聞
洛陽已没不敢進己丑詔遣兼司空髙宻王恢之修謁
五陵置守衛(彭城王紘之子俊嗣髙宻王畧國恢之其/孫也五陵宣帝陵在河隂曰髙原景帝陵)
(曰峻平文帝陵曰崇陽武帝/陵曰峻陽惠帝陵曰太陽)太尉裕以冠軍將軍毛脩
之為河南河内二郡太守行司州事戍洛陽(冠古/玩翻)　西
秦王熾磐使秦州刺史王松夀鎮馬頭以逼秦之上邽
(丁度曰嶓冢山在古/上邽縣西有神馬山)　十一月甲戌魏主嗣還平城
太尉裕遣左長史王𢎞還建康諷朝廷求九錫時劉穆
之掌留任而㫖從北來穆之由是愧懼發病(劉穆之輔/劉裕豈惟)
(才智不及荀或/而識又不及焉)𢎞珣之子也(王珣始見重於桓温/後為孝武所親任)十二
月壬申詔以裕為相國總百揆揚州牧封十郡為宋公
備九錫之禮位在諸侯王上領征西將軍司豫北徐雍
四州刺史如故(雍於/用翻)裕辭不受　西秦王熾磐遣使詣
太尉裕(使疏吏/翻下同)求擊秦以自効裕拜熾磐平西將軍河
南公　秦姚懿司馬孫暢説懿使襲長安(説輸/芮翻)誅東平
公紹廢秦主泓而代之懿以為然乃散穀以賜河北夷
夏(河北縣自漢以來屬河東郡在蒲阪東時夷夏之/民錯居之懿至陜津因散穀以賜焉夏戸雅翻)欲
樹私恩左常侍張敞侍郎左雅諫曰(左常侍侍郎/皆懿國官)殿下
以母弟居方面安危休戚與國同之今呉寇内侵四州
傾没(秦徐州鎮項城兖州鎮倉垣豫州鎮/洛陽荆州當鎮上洛時悉為晉所取)西虜擾邊秦
涼覆敗(謂赫連勃勃克上邽/沮渠蒙遜入姑臧)朝廷之危有如累卵穀者
國之本也而殿下無故散之虛損國儲將若之何懿怒
笞殺之泓聞之召東平公紹宻與之謀紹曰懿性識鄙
淺從物推移造此謀者必孫暢也但馳使徴暢遣撫軍
將軍讚據陜城臣向潼關為諸軍節度若暢奉詔而至
臣當遣懿帥河東見兵共禦晉師(帥讀曰率/見賢遍翻)若不受詔
命便當聲其罪而討之泓曰叔父之言社稷之計也乃
遣姚讃及冠軍將軍司馬國璠建義將軍虵𤣥屯陜津
(冠古玩翻璠孚袁翻/虵以者翻又如字)武衛將軍姚驢屯潼闗懿遂舉兵
稱帝傳檄州郡欲運匈奴堡穀以給鎮人(匈奴堡在平/陽鎮人懿鎮)
(蒲阪所領/之衆也)寧東將軍姚成都拒之懿卑辭誘之送佩刀
為誓成都不従(誘音/酉)懿遣驍騎將軍王國帥甲士數百
攻成都成都擊禽之遣使讓懿曰明公以至親當重任
國危不能救而更圖非望三祖之靈其肯佑明公乎(姚/弋)
(仲廟號始祖萇廟號太祖/興廟號髙祖所謂三祖也)成都將糾合義兵往見明公
於河上耳(蒲阪臨河/故曰河上)於是傳檄諸城諭以逆順徴兵調
食以討懿(調徒/釣翻)懿亦發諸城兵莫有應者惟臨晉數千
戸應懿成都引兵濟河擊臨晉叛者破之鎮人安定郭
純等起兵圍懿東平公紹入蒲阪執懿誅孫暢等　是
歳魏衛將軍安城孝元王叔孫俊卒魏主嗣甚惜之謂
其妻桓氏曰生同其榮能沒同其戚乎桓氏乃縊而祔
焉(嗣之立也叔孫俟有功事/見一百一十五卷四年)　丁零翟猛雀驅掠吏民
入白澗山為亂(白澗山當在漢河東濩澤縣西水經註/濩澤水出濩澤城西白澗嶺東逕濩澤)
(濩澤唐澤州陽城縣即其/地師古曰濩音烏虢翻)魏内都大官河内張蒲與冀
州刺史長孫道生討之道生嵩之從子也(長知兩翻/從才用翻)道
生欲進兵擊猛雀蒲曰吏民非樂為亂為猛雀所迫脅
耳今不分别并擊之(樂音洛别/彼列翻)雖欲返善其道無由必
同心協力據險以拒官軍未易猝平也(易以/䜴翻)不如先遣
使諭之以不與猛雀同謀者皆不坐則必喜而離散矣
(使疏/吏翻)道生從之降者數千家使復舊業猛雀與其黨百
餘人出走蒲等追斬猛雀首左部尚書周㡬窮討餘黨
悉誅之
　
　
　
　
　
　
　
　
　
　
　
　
　
　
　
　資治通鑑卷一百十七
