
　資治通鑑卷一百五十四　宋　司馬光　撰
　　　　　　　　　　　　　　胡三省　音註
　梁紀十(上章閹/茂一年)
　　髙祖武皇帝十
中大通二年春正月己丑魏益州刺史長孫壽梁州刺
史元儁等遣將擊嚴始欣斬之蕭玩等亦敗死(玩援始/欣見上)
(卷上年長知兩/翻將即亮翻)失亡萬餘人　辛亥魏東徐州城民呂
文欣等殺刺史元大賔據城反(魏孝昌昌年置/東徐州於下邳)魏遣都
官尚書平城樊子鵠討之二月甲寅斬文欣　万俟醜
奴侵擾闗中(万莫北翻/俟渠之翻)魏爾朱榮遣武衛將軍賀㧞岳
討之岳私謂其兄勝曰醜奴勍敵也(勍其/京翻)今攻之不勝
固有罪勝之讒嫉將生勝曰然則奈何岳曰願得爾朱
氏一人為帥而佐之(帥所/類翻)勝為之言於榮(為于/偽翻)榮悦以
爾朱天光為使持節都督二雍二岐諸軍事驃騎大將
軍雍州刺史(後魏雍州治長安北雍州治蕐原縣東雍/州治鄭縣岐州治扶風雍縣南岐州治河)
(池故道縣使疏吏翻雍於/用翻驃匹妙翻騎奇寄翻)以岳為左大都督又以征西
將軍代郡侯莫陳悦為右大都督(侯莫陳其先魏之别/部也居庫斛真水世)
(為渠帥遂以為氏其後/鎮代郡武川因家焉)竝為天光之副以討之天光初
行唯配軍士千人發洛陽以西路次民馬以給之時赤
水蜀賊斷路(水經注赤水在鄭縣北即山海經之灌水/也北注於渭蜀賊本蜀人之遷闗中者乗)
(亂相聚為賊/斷丁管翻)詔侍中楊侃先行慰諭并税其馬(蕐隂諸/楊仕魏)
(奕世貴顯闗西所歸重/故使之先行慰諭也)賊持疑不下軍至潼闗天光不
敢進岳曰蜀賊䑕竊公尚遲疑若遇大敵將何以戰天
光曰今日之事一以相委岳遂進擊蜀於渭北破之獲
馬二千匹簡其壯徤以充軍士又税民馬合萬餘匹以
軍士尚少(少詩/沒翻)淹畱未進榮怒遣騎兵參軍劉貴乗驛
至軍中責天光杖之一百以軍士二千人益之三月醜
奴自將其衆圍岐州遣其大行臺尉遲菩薩(李延壽曰/其先魏之)
(别號尉遲部因以為氏尉/音欝菩薄胡翻薩桑葛翻)僕射万俟仵自武功南渡渭
攻圍趣柵(仵疑古翻醜考異曰北史/作万俟行  今從周書)天光使賀㧞岳將
千騎救之菩薩等已㧞柵而還(還從宣翻/又如字)岳故殺掠其
吏民以挑之菩薩率步騎二萬至渭北(挑徒了翻/帥讀曰率)岳以
輕騎數十自渭南與菩薩隔水而語稱揚國威菩薩令
省事傳語(省事葢猶今之通事兩敵相向/使之往来通𫝊言語省悉井翻)岳怒曰我與菩
薩語卿何人也射殺之(射而/亦翻)明曰復引百餘騎隔水與賊
語(程扶/又翻)稍引而東至水淺可涉之處岳即馳馬東出賊以為
走乃棄步兵輕騎南渡渭追岳岳依横岡設伏兵以待之
賊半度岡東岳還兵擊之賊兵敗走(岳既還兵擊賊伏/兵又𤼵故敗走)岳
下令賊下馬者勿殺賊悉投馬俄獲三千人馬亦無遺遂
擒菩薩仍度渭北降步卒萬餘竝收其輜重(降戸江翻/重直用翻)醜
奴聞之棄岐州北走安定(走音/奏)置柵於平亭天光方自雍
至岐與岳合(平亭在涇州北自雍至/岐自雍州至岐州也)夏四月天光至汧渭
之間(汧水出汧縣西北而/入於渭汧口堅翻)停軍牧馬宣言天時將熱未可
行師俟秋凉更圖進止獲醜奴覘候者縱遣之(覘醜亷翻/又丑艶翻)
醜奴信之散衆耕於細川(據令狐德棻後周書百里細川/在岐州北又據元豐九域志涇)
(州靈臺縣冇百里鎮葢即細/川之地細川平亭當亦相近)使其太尉侯伏侯元進將
兵五千據險立柵(侯伏侯虜三字/姓將即亮翻)其餘千人以下為柵
者甚衆天光知其勢分晡時宻嚴諸軍相繼俱𤼵黎明
圍元進大柵㧞之所得俘囚一皆縱遣諸柵聞之皆降
(唐末髙仁厚平阡能等亦/用此術降戸江翻下同)天光晝夜徑進抵安定城下
賊涇州刺史侯㡬長貴以城降(侯幾虜複姓魏書官氏/志内入諸姓有俟幾氏)
(俟侯字/相近)醜奴棄平亭走欲趣髙平(九域志鎮戎軍古髙/平地也趣七喻翻)
天光遣賀㧞岳輕騎追之丁卯及於平凉賊未成列直
閤代郡侯莫陳崇單騎入賊中於馬上生擒醜奴因大
呼衆皆披靡(呼火故翻/披普彼翻)無敢當者後騎益集賊衆崩潰
遂大破之天光進逼髙平城中執送蕭寳寅以降(万俟/醜奴)
(胡琛之將也普通六年破魏將崔延伯其衆始盛蕭/寳寅大通元年叛魏至二年敗奔醜奴及是皆平)
壬申以吐谷渾王佛輔為西秦河二州刺史(吐從暾入/聲谷音浴)
　甲戌魏以闗中平大赦万俟醜奴蕭寳寅至洛陽置
閶闔門外都街之中士女聚觀凡三日丹陽王蕭贊表
請寳寅之命(賛以寳寅為叔/父故請其命)吏部尚書李神儁黄門侍
郎髙道穆素與寳寅善欲左右之(左右讀/曰佐佑)言於魏主曰
寳寅叛逆事在前朝(朝音直/遙翻)㑹應詔王道習自外至(應/詔)
(猶漢之/待詔也)帝問道習在外所聞對曰惟聞李尚書髙黄門
與蕭寳寅周欵(周至也宻/也欵愛也)竝居得言之地必能全之且
二人謂寳寅叛逆在前朝寳寅為醜奴太傅豈非陛下
時邪賊臣不翦法欲安施帝乃賜寳寅死於駞牛署(邪/音)
(耶後魏官有駞牛都尉署者其寺舍也五代志/太僕寺之屬有駞牛署掌飼駞騾驢牛有令丞)斬醜奴
於都市　六月丁巳帝復以魏汝南王悦為魏王(復扶/又翻)
(求考異曰梁帝紀中大通元年正月甲子魏汝南王悦/  還本國許之二年六月丁巳遣悦還北為魏主按魏)
(書悦傳悦未嘗歸魏復/入梁今刪去元年事)　戊寅魏詔胡氏親屬受爵於
朝者皆黜為民(謂靈后親屬/也朝直遙翻)　庚申以魏降將范遵為
安北將軍司州牧從魏王悦北還(范遵魏北海王顥之/舅葢與顥同来奔降)
(戸江翻將/即亮翻)万俟醜奴既敗自涇豳以西至靈州(後魏滅/赫連以)
(赫連果城置薄骨律鎮至孝昌中改鎮為靈州杜佑曰/薄骨律鎮今靈武郡富平今迴樂縣唐靈州治迴樂括)
(地志云薄骨律鎮城在河渚之中/隨水上下未嘗陷沒故號靈州也)賊黨皆降於魏唯所
署行臺万俟道洛帥衆六千逃入山中不降(降戸江翻/帥讀曰率)
(下/同)時髙平大旱爾朱天光以馬乏草退屯城東五十里
遣都督長孫邪利帥二百人行原州事以鎮之(魏太延/二年置)
(髙平鎮正光五年改曰原州/治髙平城領髙平長城二郡)道洛濳與城民通謀掩襲
邪利并其所部皆殺之天光帥諸軍赴之道洛出戰而
敗帥其衆西入牽屯山(班志开頭山在安定郡涇陽縣/西涇水所出師古注曰开音牽)
(此山在今靈州東南俗語訛謂之开屯/山杜佑曰牽屯山在今原州髙平縣)據險自守爾朱
榮以天光失邪利不獲道洛復遣使杖之一百(復扶又/翻使疏)
(吏/翻)以詔書黜天光為撫軍將軍雍州刺史降爵為侯天
光追擊道洛於牽屯道洛敗走入隴(隴隴/山也)歸略陽賊帥
王慶雲(晉武帝分天水置略陽郡隋廢為隴城縣屬秦/州  考異曰魏帝紀作白馬龍涸胡王慶雲今)
(從爾朱天光傳/帥音所類翻)道洛驍果絶倫(驍堅/堯翻)慶雲得之甚喜謂
大事可濟遂稱帝於水洛城(水經注水洛水導源隴山/西逕水洛亭西南注略陽)
(川九域志水洛城在德順軍西南一百里/范仲淹曰朝那之西秦亭之東有水洛城)置百官以道
洛為大將軍秋七月天光帥諸軍入隴至水洛城慶雲
道洛出戰天光射道洛中臂(射而亦翻/中竹仲翻)失弓還走㧞其
東城賊併兵趣西城(趣七/喻翻)城中無水衆渴乏有降者言
慶雲道洛欲突走天光恐失之乃遣人招諭慶雲使早
降(降戸/江翻)曰若未能自决當聽諸人今夜共議明晨早報
慶雲等冀得少緩因待夜突出(少詩/沒翻)乃報曰請俟明日
天光因使謂曰知須水(須者意/所欲也)今相為小退(為於/偽翻)任取
澗水飲之賊衆悦無復走心天光宻使軍士多作木槍
各長七尺(此即拒馬槍也杜佑曰拒馬槍以木徑二尺/長短隨事十字鑿孔縱横安檢長丈鋭其端)
(以塞/要路)昏後繞城布列要路加厚又伏人槍中備其衝突
兼令宻縳長梯於城北其夜慶雲道洛果馳馬突出遇
槍馬各傷倒伏兵起即時擒之軍士縁梯入城餘衆皆
出城南遇槍而止窮窘乞降(降戸/江翻)丙子天光悉收其仗
而阬之死者萬七千人分其家口於是三秦河渭瓜凉
鄯州皆降(三秦秦東秦南秦也河州乞伏之地也魏太/武真君六年置枹罕鎮後改為河州領金城)
(武始洪和臨洮郡渭州領隴西南安南安陽廣寧郡𤓰/州即古敦煌之地鄯州禿髪氏之地漢金城西部都尉)
(所統也師古曰𤓰州即左傳所云允姓之戎居于𤓰州/者也其地今猶出大𤓰長者狐入𤓰中食之首尾不出)
天光頓軍略陽詔復天光官爵尋加侍中儀同三司以
賀㧞岳為涇州刺史侯莫陳悦為渭州刺史秦州城民
謀殺刺史駱超南秦州城民謀殺刺史辛顯超顯皆覺
之走歸天光天光遣兵討平之步兵校尉宇文泰從賀
㧞岳入闗以功遷征西將軍行原州事時闗隴彫弊泰
撫以恩信民皆感悦曰早遇宇文使君吾輩豈從亂乎
(為宇文泰得賀㧞岳之衆/以創大業於闗西張本)　八月庚戍上餞魏王悦於
德陽堂遣兵送至境上(年考異曰悦傳云立為魏主號/  更興衍遣其將軍王僧辯送)
(至境上以冀侵逼按僧辯/傳未嘗送悦蓋王弁耳)　魏爾朱榮雖居外藩遙制
朝政(朝直/遙翻)樹置親黨布列魏主左右伺察動静大小必
知(伺相/吏翻)魏主雖受制於榮然性勤政事朝夕不倦數親
覽辭訟理寃獄(數所/角翻)榮聞之不悦(史言魏主/不能養晦)帝又與吏
部尚書李神儁議清治選部(治直之翻選/須絹翻下同)榮嘗闗補曲
陽縣令(據榮傳即上曲陽縣也漢晉屬常山郡後魏屬/中山郡闗補者先補授而後闗吏部五代志趙)
(州鼓城縣舊曰曲陽劉昫曰漢上曲陽縣隋改曰恒/陽唐元和十五年復曰曲陽趙州之曲陽下曲陽也)神
儁以階懸不奏(言階級相去懸絶其/人不應補為縣令)别更擬人榮大怒
即遣所補者往奪其任神儁懼而辭位榮使尚書左僕
射爾朱世隆攝選榮啓北人為河南諸州帝未之許太
宰天穆入見面諭(見賢/遍翻)帝猶不許天穆曰天柱既有大
功為國宰相若請普代天下官恐陛下亦不得違之如
何啓數人為州遽不用也帝正色曰天柱若不為人臣
朕亦須代如其猶存臣節無代天下百官之理榮聞之
大恚恨曰天子由誰得立今乃不用我語爾朱皇后性
妬忌屢致忿恚帝遣爾朱世隆語以大理(恚於避翻語/牛倨翻大理)
(謂事理之/大致也)后曰天子由我家置立今便如此我父本即
自作今亦復决(决判也謂天下事有/判决也復扶又翻)世隆曰止自不為
(止當/作正)若本自為之臣今亦封王矣帝既外逼於榮内逼
皇后恒快怏不以萬乗為樂(恒音常怏於兩翻乘/繩正翻樂音洛下同)惟幸冦
盗未息欲使與榮相持及闗隴既定告捷之日乃不甚
喜謂尚書令臨淮王彧曰即今天下便是無賊彧見帝
色不悦曰臣恐賊平之後方勞聖慮帝畏餘人怪之還
以他語亂之曰然撫寧荒餘(荒餘謂兵荒/之餘民也)彌成不易(易/以)
(䜴/翻)榮見四方無事奏稱參軍許周勸臣取九錫臣惡其
言已斥遣令去榮時望得殊禮故以意諷朝廷帝實不
欲與之因稱歎其忠榮好獵(惡烏路翻/好呼報翻)不捨寒暑列圍
而進令士卒必齊壹雖遇險阻不得違避一鹿逸出必
數人坐死有一卒見虎而走榮謂曰汝畏死邪即斬之
自是每獵士卒如登戰塲嘗見虎在窮谷中榮令十餘
人空手搏之毋得損傷死者數人卒擒得之(魏道武帝/因摶熊而)
(謝于栗磾爾朱榮反是嗜殺人/者烏能定天下邪卒音子恤翻)以此為樂其下甚苦之
大宰天穆從容謂榮曰(樂音洛從/于容翻)大王勲業已盛四方
無事唯宜脩政養民順時蒐狩(禮春蒐夏苗秋獮冬狩/杜預曰蒐索擇取不孕)
(者苖為苖除害也獮殺也以殺為名順秋氣/也狩圍守也冬物畢成獲則取之無所擇也)何必盛夏
驅逐感傷和氣榮攘袂曰靈后女主不能自正推奉天
子乃人臣常節葛榮之徒本皆奴才乘時作亂譬如奴
走擒獲即已頃来受國大恩未能混壹海内何得遽言
勳業如聞朝士猶自寛縱今秋欲與兄戒勒士馬校獵
嵩髙令貪汙朝貴入圍搏虎(朝直/遙翻)仍出魯陽歴三荆悉
擁生蠻北填六鎮(杜佑曰北荆州今即伊陽縣東荆州/後改曰淮州今淮安郡荆州今南陽)
(郡余按榮言出魯陽則已越伊陽而南矣五代志舂陵/郡後魏置南荆州當以此足三荆之數生蠻謂諸蠻戸)
(之未附於魏者六鎮叛/亂鎮戸荒殘故欲填之)囘軍之際掃平汾胡(稽胡皆居/汾州界謂)
(之汾/胡)明年簡練精騎分出江淮蕭衍若降乞萬戸侯(騎/奇)
(計翻降戸江翻/乞丘計翻與也)如其不降以數千騎徑度縛取然後與
兄奉天子巡四方乃可稱勳耳今不頻獵兵士懈怠安
可復用也(懈七隘翻/復扶又翻)城陽王徽之妃帝之舅女侍中李
彧延寔之子帝之姊婿也徽彧欲得權寵惡榮為己害
日毁榮於帝勸帝除之帝懲河隂之難(河隂之難事見/一百五十二卷)
(惡烏路翻/難乃旦翻)恐榮終難保由是宻有圖榮之意侍中楊侃
尚書右僕射元羅亦預其謀(元羅義/之弟也)㑹榮請入朝欲視
皇后㝃乳(㝃與免同又音晩師古曰免乳為産子/也乳人喻翻唐韻曰子母相解曰免)徽等
勸帝因其入刺殺之(刺七/亦翻)唯膠東侯李侃晞濟隂王暉
業言榮若来必當有備恐不可圖(濟子/禮翻)又欲殺其黨與
𤼵兵拒之帝疑未定而洛陽人懐憂懼中書侍郎郉子
才之徒已避之東出(郉邵字子才避魏主兄彭城王邵/諱故以字行本傳云少時有避遂)
(不行/名)榮乃遍與朝士書相任去留中書舍人温子昇以
書呈帝帝恒望其不来(恒戸/登翻)及見書以榮必来色甚不
悦子才名邵以字行巒之族弟也(邢巒事魏宣武帝屢/經將領有功  考異)
(曰北史邢巒卷首排目云族孫臧劭而卷中乃云巒叔/祖祐祐從祖虯虯子臧劭魏書亦云巒從祖祐然則臧)
(劭乃巒族弟/非族孫也)時人多以字行者舊史皆因之武衛將軍
奚毅建義初往来通命(事見二百五十/二卷大通二年)帝每期之甚重
然猶以榮所親信不敢與之言情毅曰若必有變臣寧
死陛下不能事契胡(爾朱氏契胡種/也契欺訖翻)帝曰朕保天柱無
異心亦不忘卿忠欵(欵誠/也)爾朱世隆疑帝欲為變乃為
匿名書自牓其門云天子與楊侃髙道穆等為計欲殺
天柱取以呈榮榮自恃其彊不以為意手毁其書唾地
曰世隆無膽誰敢生心榮妻北鄉長公主亦勸榮不行
(榮妻非元氏也以榮功封北鄉長公主主考異作鄉郡/長公主注曰北史世隆𫝊作北鄉郡公  今從魏帝紀)
(寫按考異作鄉郡長公主是也通鑑作北鄉長公主傳/  之誤耳五代志上黨郡鄉縣石勒置武鄉郡後魏去)
(武字為鄉郡證以魏收志無北鄉郡/則從鄉郡為是唾吐臥翻長知兩翻)榮不從是月榮將
四五千騎發幷州(將即亮翻/騎奇計翻)時人皆言榮反又云天子
必當圖榮九月榮至洛陽(天考異曰魏帝紀曰辛卯榮/  穆自晉陽来朝按北史九)
(月初榮至京十五日天穆至是/月甲戌朔辛卯乃十八日非也)帝即欲殺之以太宰天
穆在幷州恐為後患故忍未𤼵幷召天穆有人告榮云
帝欲圖之榮即具奏帝曰外人亦言王欲害我豈可信
之於是榮不自疑毎入謁帝從人不過數十(從才/用翻)又皆
挺身不持兵伏(挺徒頂/翻直也)帝欲止城陽王徽曰縱不反亦
何可耐(耐忍/也)况不可保邪先是長星出中台掃大角恒
州人髙榮祖頗知天文榮問之對曰除舊布新之象也
(三台中台上星為諸侯三公大角者天王座也/傳曰彗所以除舊布新先悉薦翻恒戸登翻)榮甚悦
榮至洛陽行臺郎中李顯和曰天柱至那無九錫安須
王自索也(李顯和蓋為幷肆九州行臺郎/中時從榮至洛陽索山客翻)亦是天子不
見機都督郭羅察曰今年真可作禪文(河隂之難榮已/募朝士作禪文)
(故羅察云然郭/羅察即郭羅刹)何但九錫參軍禇光曰人言幷州城上
有紫氣何慮天柱不應之榮下人皆陵侮帝左右無所
忌憚故其事皆上聞(皆上時/掌翻)奚毅又見帝求間(求間即/請間也)
帝即下明光殿與語知其至誠乃召城陽王徽及楊侃
李彧告以毅語榮小女適帝兄子陳留王寛榮嘗指之
曰我終得此壻力徽以白帝曰榮慮陛下終為己患脱
有東宫必貪立孩㓜(孩何/開翻)若皇后不生太子則立陳留
耳帝夣手持刀自割落十指惡之(惡烏/路翻)告徽及楊侃徽
曰蝮蛇螫手壯士解腕(螫音釋腕/烏貫翻)割指亦是其類乃吉
祥也戊子天穆至洛陽帝出迎之榮與天穆竝從入西
林園宴射榮奏曰近来侍官皆不習武陛下宜將五百
騎出獵因省辭訟(將即亮翻騎奇/計翻省悉井翻)先是奚毅言榮欲因獵挾
天子移都(先悉/薦翻)由是帝益疑之辛卯帝召中書舍人溫子昇
告以殺榮狀并問以殺董卓事子昇具道本末帝曰王允若
即赦涼州人必不應至此(董卓王允事見六十/卷漢獻帝初平三年)良乆語子昇
曰(語牛/倨翻)朕之情理卿所具知死猶須為况不必死吾寧為髙
貴鄉公死不為常道鄉公生(謂曹魏髙貴鄉公欲誅司馬昭/不克而死常道鄉公禪位于晉)
(而生/也)帝謂殺榮天穆即赦其黨皆應不動應詔王道習曰爾
朱世隆司馬子如朱元龍特為榮所委任具知天下虛實謂
不宜留徽及楊侃皆曰若世隆不全仲逺天光豈有来理(爾/朱)
(仲逺時鎮徐州/天光時鎮闗隴)帝亦以為然徽曰榮腰間常有刀或能狼戾
傷人(狼當作很孟子樂嵗粒米/狼戾猶言狼籍也非此義)臨事願陛下起避之乃伏
侃等十餘人於明光殿東其日榮與天穆竝入坐食未
訖起出侃等從東階上殿(上時/掌翻)見榮天穆已至中庭事
不果壬辰帝忌日癸巳榮忌日(親喪之日為忌日/禮曰忌日不樂)甲午
榮暫入即詣陳留王家飲酒極醉遂言病動頻日不入
帝謀頗泄世隆又以告榮且勸其速𤼵榮輕帝以為無
能為曰何怱怱預帝謀者皆懼帝患之城陽王徽曰以
生太子為辭榮必入朝因此斃之帝曰后懐孕始九月
可乎(朝直遙翻/孕以正翻)徽曰婦人不及期而産者多矣彼必不
疑帝從之戊戍帝伏兵於明光殿東序聲言皇子生遣
徽馳騎至榮第告之(騎奇/計翻)榮方與上黨王天穆慱徽脱
榮帽懽舞盤旋(唐李太白詩云脱君帽為/君笑脱帽懽舞蓋夷禮也)兼殿内文武
傳聲趣之(趣讀/曰促)榮遂信之與天穆俱入朝帝聞榮来不
覺失色中書舍人溫子昇曰陛下色變帝連索酒飲之
(酒能變貌又能張膽故/連索飲之索山客翻)帝令子昇作赦文既成執以出
遇榮自外入問是何文書子昇顔色不變曰勑榮不取
視而入帝在東序下西向坐榮天穆在御榻西北南向
坐徽入始一拜榮見光禄少卿魯安典御李侃晞等抽
刀從東戸入(漢九卿惟正卿一人魏髙祖太和十一年/始各置少卿一人典御嘗食典御也少詩)
(詔/翻)即起趨御座(趨七/喻翻)帝先横刀膝下遂手刅之安等亂
砍榮與天穆同時俱死榮子菩提及車騎將軍爾朱陽
覩等三十人從榮入宫亦為伏兵所殺(菩薄/乎翻)帝得榮手
板上有數牒啓皆左右去留人名非其腹心者悉在出
限(出不使在/帝左右)帝曰豎子若過今日遂不可制於是内外
喜譟聲滿洛陽城百僚入賀帝登閶闔門下詔大赦遣
武衛將軍奚毅前燕州刺史崔淵將兵鎮北中(燕因肩/翻將即)
(亮/翻)是夜爾朱世隆奉北鄉長公主帥榮部曲焚西陽門
出屯河隂(西陽門即洛/陽城西明門)衛將軍賀㧞勝與滎黨田怡等
聞榮死奔赴榮第時宫殿門猶未加嚴防怡等議即攻
門勝止之曰天子既行大事必當有備吾輩衆少何可
輕爾(少時/沼翻)但得出城更為他計怡乃止及世隆等走勝
遂不從(考異曰周書及北史云勝復從世隆至河橋勝/以為臣無讎君之義遂勒所部還都莊帝大悦)
(今從/魏書)帝甚嘉之朱瑞雖為榮所委而善處朝廷之間(朱/瑞)
(本榮之行臺郎中榮定魏主于洛陽以/瑞為黄門侍郎兼中書舍人處昌吕翻)帝亦善遇之故
瑞從世隆走而中道逃還榮素厚金紫光禄大夫司馬
子如榮死子如自宫中突出至滎第棄家隨榮妻子走
出城世隆即欲還北子如曰兵不厭詐今天下恟恟唯
彊是視(恟許/勇翻)當此之際不可以弱示人若亟北走恐變
生肘腋(腋音/亦)不如分兵守河橋還軍向京師出其不意
或可成功假使不得所欲亦足示有餘力使天下畏我
之彊不敢叛散世隆從之己亥攻河橋擒奚毅等殺之
據北中城魏朝大懼遣前華陽太守叚育慰諭之(魏分/漢中)
(之沔陽西縣置華陽郡以其地在/華山之南也朝直遙翻華户化翻)世隆斬首以徇魏以
雍州刺史爾朱天光為侍中儀同三司(雍於/用翻)以司空楊
津為都督并肆等九州諸軍事驃騎大將軍并州刺史
兼尚書令北道行臺經略河汾(驃匹妙翻/騎奇計翻)榮之入洛也
以髙敖曹自隨禁於駝牛署(爾朱榮誘拘髙敖曹事見/一百五十二卷大通二年)
榮死帝引見勞勉之(見賢遍翻/勞力到翻)兄乾自東冀州馳赴洛
陽(魏孝昌末葛榮作亂髙翼聚衆河濟間魏因置東冀/州以翼為刺史蓋因劉宋先置冀州於河濟間而置)
(東冀州以别河北之冀州也翼/乾之族也按後以翼為乾之父)帝以乾為河北大使(使/疏)
(吏/翻)敖曹為直閣將軍使歸招集鄉曲為表裏形援帝親
送之於河橋(敖曹兄弟歸鄉里路當東出河橋在洛城/北帝不應送之於此河橋二字意必有誤)
舉酒指水曰卿兄弟冀部豪傑能令士卒致死京城儻
有變可為朕河上一揚塵乾垂涕受詔敖曹援劒起舞
誓以必死(為于偽翻下亦為吾為/為陛下同援于元翻)冬十月癸卯朔世隆
遣爾朱拂律歸(考異曰魏書無拂律歸名伽藍記有之/按爾朱度律時在世隆所或者拂律歸)
(即度/律也)將胡騎一千皆白服来至郭下索太原王尸(榮迎/立敬)
(宗封太原王將即亮翻/騎奇計翻索山客翻)帝升大夏門望之(洛陽城北有/大夏廣莫二)
(門夏戸/雅翻)遣主書牛法尚謂之曰太原王立功不終隂圖
舋逆(舋許/覲翻)王法無親(言法在必行/雖親無赦也)已正刑書罪止榮身
餘皆不問卿等若降官爵如故拂律歸曰臣等隨太原
王入朝忽致寃酷今不忍空歸願得太原王尸生死無
恨因涕泣哀不自勝(勝音/升)羣胡皆慟哭聲振城邑帝亦
為之愴然遣侍中朱瑞齎鐵劵賜世隆世隆謂瑞曰太
原王功格天地赤心奉國長樂不顧信誓枉加屠害(魏/敬)
(宗本封長樂/王樂音洛)今日兩行鐵字何足可信(行戸/剛翻)吾為太原
王報讎終無降理瑞還白帝帝即出庫物置城西門外
募敢死之士以討世隆一日即得萬人與拂律歸等戰
於郭外拂律歸等生長戎旅(長知/兩翻)洛陽之人不習戰鬭
屢戰不克甲辰以前車騎大將軍李叔仁為大都督帥
衆討世隆(帥讀/曰率)戊申皇子生大赦以中書令魏蘭根兼
尚書左僕射為河北行臺定相殷三州皆稟蘭根節度
(相悉/亮翻)爾朱氏兵猶在城下帝集朝臣愽議皆恇懼不知
所出通直散騎常侍李苖奮衣起曰(朝直遙翻恇去王/翻散悉亶翻騎奇)
(寄翻/下同)今小賊唐突如此朝廷有不測之危正是忠臣烈
士效節之日臣雖不武請以一旅之衆為陛下徑斷河
橋(杜預曰五百人為/一旅斷丁管翻)城陽王徽髙道穆皆以為善帝許
之乙卯苗募人從馬渚上流乗船夜下去橋數里縱火
船焚河橋倐忽而至爾朱氏兵在南岸者望之爭橋北
渡俄而橋絶溺死者甚衆苗將百許人泊於小渚以待
南援(溺奴狄翻將/即亮翻下同)官軍不至爾朱氏就擊之左右皆盡
苗赴水死帝傷惜之贈車騎大將軍儀同三司封河陽
侯謚曰忠烈世隆亦收兵北遁丙辰詔行臺源子恭將
步騎一萬出西道楊昱將募士八千出東道以討之(募/士)
(即洛城西門/外所募者也)子恭仍鎮太行丹谷築壘以防之(水經注/丹水出)
(上黨髙都縣故城東北阜下東南流注於丹谷晉書地/道記曰縣有太行闗丹溪為闗之東谷塗自此去不復)
(由闗矣行戸剛翻三考異曰伽藍記云源/子恭楊寛領步騎  萬鎮河内今從魏書)世隆至建州
(慕容永分上黨置建興郡魏真君元年省和平五年復/置郡永安中罷郡置建州治髙都城領髙都長平安平)
(恭寕郡據五代志建/州即唐澤州之地)刺史陸希質閉城拒守世隆攻㧞
之殺城中人無遺類以肆其忿唯希質走免詔以前東
荆州刺史元顯恭為晉州刺史(魏孝昌中置唐州建義/元年改曰晉州治白馬)
(城領平陽西河南綘北綘永安北五城定/陽西平城敷城河西五城冀氏義寕郡)兼尚書左僕
射西道行臺　魏東徐州刺史廣牧斛斯椿(廣牧縣漢/朔方東部)
(都尉治所也魏省朔方以廣牧縣屬新興郡魏收志屬/朔州附化郡考椿傳椿廣牧富昌人則又似廣牧自為)
(一郡也斛/斯虜複姓)素依附爾朱榮榮死椿懼聞汝南王悦在境
上乃帥部衆棄州歸悦(帥讀曰/率下同)悦授椿侍中大將軍司
空封靈丘郡公又為大行臺前驅都督　汾州刺史爾
朱兆聞榮死自汾州帥騎據晉陽(騎奇/計翻)世隆至長子(考/)
(異曰魏帝紀云世隆停建/興之髙都今從世隆傳)兆来㑹之壬申共推太原太
守行并州事長廣王曄即皇帝位(守式/又翻)大赦改元建明
曄英之弟子也(中山王英著功於/太和正始之間)以兆為大將軍進爵
為王世隆為尚書令賜爵樂平王加太傅司州牧又以
榮從弟度律為太尉賜爵常山王(從才/用翻)世隆兄天柱長
史彦伯為侍中徐州刺史仲逺為車騎大將軍兼尚書
左僕射三徐州大行臺仲逺亦起兵向洛陽(三徐州徐/州治彭城)
(北徐州治琅邪永安二年置領東泰山琅邪/二郡東徐州治下邳此皆長廣王所除授)爾朱天光
之克平凉也宿勤明逹請降(宿勤明逹與万俟醜奴/皆胡琛將也降戸江翻)既
而復叛北走天光遣賀㧞岳討之明逹奔東夏(東夏唐/之延州)
(夏戸/雅翻)岳聞爾朱榮死不復窮追(復扶/又翻)還涇州以待天光
天光與侯莫陳悦亦下隴與岳謀引兵向洛魏敬宗使
朱瑞慰諭天光天光與岳謀欲令帝外奔而更立宗室
(更工/衡翻)乃頻啟云臣實無異心唯欲仰奉天顔以申宗門
之罪又使其下僚屬啓云天光宻有異圖願思勝筭以
防之(天光設兩端/以疑魏朝)范陽太守盧文偉誘平州刺史侯淵
出獵閉門拒之(淵本領平州鎮范陽范陽即/涿郡後漢章帝改焉誘音酉)淵屯於郡
南為榮舉哀(為于/偽翻)勒兵南向進至中山行臺僕射魏蘭
根邀擊之為淵所敗(敗補/賣翻)敬宗以城陽王徽兼大司馬
録尚書事總統内外徽意謂榮既死枝葉自應散落及
爾朱世隆等兵四起黨衆日盛徽憂怖不知所出(怖普/布翻)
性多嫉忌不欲人居己前每獨與帝謀議羣臣有獻䇿
者徽輒勸帝不納且曰小賊何慮不平又靳惜財貨賞
賜率皆薄少(靳居焮翻/少詩沼翻)或多而中減或與而復追故徒
有糜費而恩不感物(史言徽誤魏/主復扶又翻)十一月癸酉朔敬宗
以車騎將軍鄭先䕶為大都督與行臺楊昱共討爾朱
仲逺乙亥以司徒長孫稚為太尉臨淮王彧為司徒丙
子進雍州刺史廣宗公爾朱天光爵為王(自此以上至/鄭先䕶官爵)
(皆敬宗/所授)長廣王亦以天光為隴西王爾朱仲逺攻西兗
州(魏太和中置西兗州於滑臺孝昌中置西兗州於定/陶下云仲逺於賀㧞勝戰於滑臺東則是時猶以滑)
(臺為西/兖州也)丁丑㧞之擒刺史王衍衍肅之兄子也(王肅去/齊入魏)
(而貴/顯)癸未敬宗以右衛將軍賀㧞勝為東征都督壬辰
又以鄭先䕶兼尚書左僕射為行臺與勝共討仲逺戊
戍詔罷魏蘭根行臺以定州刺史薛曇尚兼尚書為北
道行臺(曇徒/舎翻)鄭先䕶疑賀㧞勝置之營外庚子勝與仲逺
戰於滑臺東兵敗降於仲逺初爾朱榮嘗從容問左右
曰(從于/容翻)一日無我誰可主軍皆稱爾朱兆榮曰兆雖勇
於戰鬭然所將不過三千騎多則亂矣堪代我者唯賀
六渾耳因戒兆曰爾非其匹終當為其穿鼻(譬之以牛/牛鼻既穿)
(則為人/所制)乃以髙歡為晉州刺史及兆引兵向洛遣使召歡
歡遣長史孫騰詣兆辭以山蜀未平(蜀人徙汾晉依山/而居者謂之山蜀)
今方攻討不可委去致有後憂定蜀之日當隔河為犄
角之勢(犄居/蟻翻)兆不悦曰還白髙晉州吾得吉夣夣與吾
先人登髙丘丘旁之地耕之已熟獨餘馬藺(本草蠡實/馬藺子也)
(出冀州圖經曰馬蕳子生河東川谷葉似薤而長厚/衍義曰馬藺葉牛馬皆不食為纔出土葉已硬也)先
人命吾㧞之隨手而盡以此觀之往無不克騰還報歡
曰兆狂愚如是而敢為悖逆吾勢不得乆事爾朱矣(為/歡)
(起兵討爾朱張本悖/蒲内翻又蒲沒翻)十二月壬寅朔爾朱兆攻丹谷都
督崔伯鳯戰死都督史仵龍開壁請降(仵宜古翻/降戸江翻)源子
恭退走兆輕兵倍道兼行從河橋西涉渡(藍考異曰伽/  記云從雷)
(波涉渡今從/魏書兆𫝊)先是敬宗以大河深廣謂兆未能猝濟(先/昔)
(薦/翻)是日水不沒馬腹甲辰暴風黄塵漲天兆騎叩宫門
宿衛乃覺彎弓欲射(騎奇計翻下/同射而亦翻)矢不得發一時散走
華山王鷙斤之𤣥孫也(斤亂代事見一百四卷晉孝武/太元元年魏以此始亦以此終)
(天邪/人邪)素附爾朱氏帝始聞兆南下欲自帥諸軍討之鷙
説帝曰黃河萬仭兆安得渡帝遂自安及兆入宫鷙復
約止衛兵不使鬭(帥音率説式芮/翻復扶又翻)帝步出雲龍門外遇
城陽王徽乗馬走帝屢呼之不顧而去(徽預國大謀敗/不即死去將安)
(之/)兆騎執帝鎻於永寧寺樓上帝寒甚就兆求頭巾(頭/巾)
(所謂袹/頭也)不與兆營於尚書省用天子金皷設刻漏於庭
撲殺皇子(皇子爾朱后所/生也撲弼角翻)汙辱嬪御妃主(汙烏故翻/嬪毘賔翻)縱
兵大掠殺司空臨淮王彧尚書左僕射范陽王誨青州
刺史李延寔等城陽王徽走至山南(山南伊潁南/山之南也)扺前
洛陽令冦祖仁家(所考異曰魏書作冦彌按冦讃諸孫/  字皆連祖字或者名彌字祖仁今)
(從伽/藍記)祖仁一門三刺史皆徽所引㧞以有舊恩故投之
徽齎金百斤馬五十匹祖仁利其財外雖容納而私謂
子弟曰如聞爾朱兆購募城陽王得之者封千戸侯今
日富貴至矣乃怖徽云官捕將至令其逃於他所(怖普/布翻)
使人於路邀殺之送首於兆(徽背敬宗而祖仁亦背徽/惡殃之報何速哉蒼蒼之)
(不可欺/也如此)兆亦不加勳賞兆夣徽謂己曰我有金二百斤
馬百匹在祖仁家卿可取之兆既覺(覺古/孝翻)意所夣為實
即掩捕祖仁徴其金馬祖仁謂人宻告望風欵服云實
得金百斤馬五十匹(欵誠實也獄囚招承之/辭曰欵言得其實也)兆疑其隱
匿依夣徴之祖仁家舊有金三十斤馬三十匹盡以輸
兆兆猶不信𤼵怒執祖仁懸首髙樹大石墜足捶之至
死(捶止/橤翻)爾朱世隆至洛陽(自長子至/洛陽也)兆自以為己功責
世隆曰叔父在朝日乆(世隆榮從弟兆榮從子故呼世/隆為叔父靈后臨朝之時世隆)
(已在朝故曰日/乆朝直遥翻)耳目應廣如何令天柱受禍按劒瞋目
聲色甚厲(瞋七/人翻)世隆遜辭拜謝然後得已由是深恨之
(為爾朱兄弟叔姪互相/猜疑以致夷滅張本)爾朱仲逺亦自滑臺至洛戊申
魏長廣王大赦爾朱榮之死也敬宗詔河西賊帥紇豆
陵步蕃使襲秀容(步蕃居北河之西紇豆陵虜三宇姓魏/書官氏志次南諸姓有紇豆陵氏帥)
(音所類翻紇/音下沒翻)及兆入洛步蕃南下兵勢甚盛故兆不暇
乆留亟還晉陽以禦之使爾朱世隆度律彦伯等留鎮
洛陽甲寅兆遷敬宗於晉陽兆自於河梁監閱財資(河/梁)
(即河橋監/工咸翻)髙歡聞敬宗向晉陽帥騎東巡欲邀之不及
因與兆書為陳禍福不宜害天子受惡名兆怒不納爾
朱天光輕騎入洛見世隆等即還雍州(帥讀曰率騎奇/計翻為于偽翻)
(雍於/用翻)初敬宗恐北軍不利(北軍謂源子恭/鎮丹谷之軍也)欲為南走之
計託云征蠻以髙道穆為南道大行臺未及發而兆入
洛道穆託疾去世隆殺之主者請追李苗封贈世隆曰
當時衆議更一二日即欲縱兵大掠焚燒郭邑賴苗之
故京師獲全天下之善一也不宜復追(復扶/又翻)爾朱榮之
死也世隆等徴兵於大寧太守代人房謨(魏收志魏孝/昌中置泰寧)
(郡屬建州其地當在唐澤/州沁水縣界大當作泰)謨不應前後斬其三使(使䟽/吏翻)
遣弟毓詣洛陽及兆得志其黨建州刺史是蘭安定(是/蘭)
(姓也安/定其名)執謨繫州獄郡中蜀人聞之皆叛(此謂蜀人之/居泰寧者亦)
(汾蜀絳蜀/之類也)安定給謨弱馬令軍前慰勞(勞力/到翻)諸賊見謨
莫不遙拜謨先所乗馬安定别給將士(將即/亮翻)戰敗蜀人
得之謂謨遇害莫不悲泣善養其馬不聽人乗之兒童
婦女競投草粟皆言此房公馬也爾朱世隆聞之捨其
罪以為其府長史北道大行臺楊津以衆少留鄴召募
欲自滏口入并州㑹爾朱兆入洛津乃散衆輕騎還朝
(少詩沼翻滏音釜騎/奇計翻朝直遙翻)爾朱世隆與兄弟宻謀慮長廣王
母衛氏干預朝政伺其出行遣數十騎如刼盜者於京
巷殺之(直曰街曲曰巷京巷洛京之/曲巷也朝直遙翻伺相吏翻)尋懸牓以千萬錢
募賊甲子爾朱兆縊敬宗於晉陽三級佛寺(年二十匹/廢帝謚帝)
(曰武懐皇帝及孝武帝立以廟諱改謚曰/孝莊皇帝廟號敬宗縊於賜翻又於計翻)并殺陳留王
寛是月紇豆陵步蕃大破爾朱兆於秀容南逼晉陽兆
懼使人召髙歡幷力(髙考異曰北齊慕容紹宗傳兆召/  祖紹宗諫曰今天下擾攘人懐)
(覬覦正是智士用䇿之秋髙晉州才雄氣猛英略盖世/譬如蛟龍安可借以雲雨兆怒曰我與晉州推誠相待)
(何得輒相間阻囚紹宗數日乃釋之北史紹宗語在神/武請帥降户就食山東下按兆始召歡以自救非猜嫌)
(之時今/從北史)僚屬皆勸歡勿應召歡曰兆方急保無它慮遂
行歡所親賀㧞焉過兒請緩行以弊之歡往往逗留辭
以河無橋不得渡(此河蓋/汾河也)步蕃兵日盛兆屢敗告急於
歡歡乃往從之兆時避步蕃南出步蕃至平樂郡(平樂/郡據)
(爾朱兆傳當作樂平郡後漢獻帝分太/原置樂平郡治沾城唐遼州即其地)歡與兆進兵合
擊大破之斬步蕃於石皷山(魏收志秀容郡秀/容縣有石皷山)其衆退
走兆德歡相與誓為兄弟將數十騎詣歡通夜宴飲初
葛榮部衆流入并肆者二十餘萬為契胡凌暴(契胡爾/朱之種)
(人也契/欺訖翻)皆不聊生大小二十六反誅夷者半猶謀亂不
止兆患之問計於歡歡曰六鎮反殘不可盡殺(自破六/韓㧞陵)
(杜洛周之敗其衆盡/歸葛榮皆六鎮人也)宜選王腹心使統之有犯者罪其
帥(帥所/類翻)則所罪者寡矣兆曰善誰可使者賀㧞允時在
坐(坐徂/臥翻)請使歡領之歡拳敺其口折一齒曰平生天柱
時奴輩伏處分如鷹犬(敺烏口翻歡自謂也詭為遜辭/使兆不疑已折而設翻處昌呂)
(翻分扶問/翻下同)今日天下事取捨在王而阿鞠泥敢僣易妄
言請殺之(賀㧞允字阿鞠/泥易以豉翻)兆以歡為誠遂以其衆委焉
歡以兆醉恐醒而悔之遂出宣言受委統州鎮兵(魏改/六鎮)
(為州葛榮部衆皆六/鎮人故曰州鎮兵)可集汾東受號令乃建牙陽曲川
(水經注汾水自汾陽縣南流逕陽曲城西陽曲在秀容/之南地形志陽曲縣二漢屬太原郡後魏永安中置永)
(安郡陽曲縣屬焉宋白曰唐忻州秀容定襄二縣皆漢/陽曲縣地河千里一曲縣當其陽故曰陽曲後漢末移)
(陽曲縣於并州太原縣界於舊陽曲縣置定襄縣又分/置九原縣屬新興郡後魏以九原縣為平冠縣隋為秀)
(容/縣)陳部分軍士素惡兆而樂屬歡(分扶問翻惡烏/故翻樂音洛)莫不
皆至居無何(居無何言在事未多時/也無何猶言無幾何時)又使劉貴請兆以
幷肆頻嵗霜旱降戸掘田䑕而食之(降戸/江翻)面無榖色徒
汙人境内(幷肆之地兆統/内也汙烏故翻)請令就食山東(幷肆冀定瀛/相殷以太行)
(常山為限幷肆在山西餘州皆在山東歡欲引衆就/食山東正欲逺兆得以從容收衆心因之以起兵也)待
溫飽更受處分兆從其議長史慕容紹宗諫曰不可方
今四方紛擾人懐異望髙公雄才盖世復使握大兵於
外(復扶/又翻)譬如借蛟龍以雲雨將不可制矣兆曰有香火
重誓何慮邪(重誓謂與歡/誓為兄弟)紹宗曰親兄弟尚不可信何
論香火(時爾朱兆與其羣從已搆/嫌隙故紹宗以此言諷之)時兆左右已受歡金
因稱紹宗與歡有舊隙兆怒囚紹宗趣歡發(趣讀/曰促)歡自
晉陽出滏口道逢北鄉長公主自洛陽来有馬三百匹
盡奪而易之兆聞之乃釋紹宗而問之紹宗曰此猶是
掌握中物也兆乃自追歡至襄垣(襄垣縣漢屬上黨即/後魏屬鄉郡至敬宗)
(建義元年分/置襄垣郡)㑹漳水暴漲橋壊(水經漳水自屯留縣東/北流逕襄垣縣故城南)
歡隔水拜曰所以借公主馬非有它故備山東盜耳王
信公主之讒自来賜追(歡稱兆為王因/長廣王所封也)今不辭度水而
死恐此衆便叛兆自陳無此意因輕馬度水與歡坐幕
下授歡刀引頸使歡斫之(古之豪雄推赤心置人腹中/者必其威望有以服其心智)
(力足以制其命然後行之以安反/側然亦未至如爾朱兆之輕率也)歡大哭曰自天柱之
薨賀六渾更何所仰但願大家千萬嵗以申力用耳今
為旁人所搆間大家何忍復出此言(歡之此言亦謬為/恭敬耳歡以主事)
(兆故稱為大家間古莧/翻復音扶又翻下同)兆投刀於地復斬白馬與歡為
誓因留宿夜飲尉景伏壯士欲執兆(尉紆/勿翻)歡齧臂止之
曰今殺之其黨必奔歸聚結兵饑馬瘦不可與敵若英
雄乗之而起則為害滋甚不如且置之兆雖驍勇㓙悍
無謀不足圖也(不足圖者謂其易圖也史言舉大事/者必審而後𤼵驍堅堯翻悍侯旴翻)旦
日兆歸營復召歡歡將上馬詣之(上時/掌翻)孫騰牽歡衣歡
乃止兆隔水肆罵馳還晉陽(當是時爾朱兆已知髙歡/之不可制而無如之何)
兆腹心念賢領降戸家屬别為營歡偽與之善觀其佩刀
因取殺之(按通鑑念賢後仕於西魏貴顯此豈别有一/念賢邪又按李百藥北齊書歡取賢佩刀以)
(殺其從者從者盡散則謂所殺者/賢之從者非殺賢也姓譜有念姓)士衆感悦益願附從
　齊州城民趙洛周聞爾朱兆入洛逐刺史丹陽王蕭
賛以城歸兆賛變形為沙門逃入長白山(五代志齊州/章丘縣舊曰)
(髙唐有長白山杜佑曰/長白山在淄州長山縣)流轉卒於陽平(陽平縣漢屬東/郡魏晉以来分)
(屬陽平郡隋唐魏州之/莘縣即其地卒子恤翻)梁人或盜其柩以歸上猶以子
禮𦵏於陵次(豫章王綜奔魏改名賛事見一百五十卷/普通六年賛不以帝為父而帝猶以賛為)
(子可謂愛其所不/當愛矣柩音舊)　魏荆州刺史李琰之韶之族弟也
南陽太守趙修延以琰之敬宗外族(敬宗母彭城王勰/妃李氏也故云然)
誣琰之欲奔梁𤼵兵襲州城執琰之自行州事　魏王
悦改元更興(更工/行翻)聞爾朱兆已入洛自知不及事遂南
還斛斯椿復棄悦奔魏(為斛斯椿誅爾朱世隆兄弟搆/間髙歡以分魏為東西張本復)
(扶又/翻)　是嵗詔以陳慶之為都督南北司等四州諸軍
事南北司二州刺史(梁置南司州於安/陸北司州於義陽)慶之引兵圍魏
懸瓠破魏潁州刺史婁起等於溱水(魏孝昌四年置潁/州於汝隂領汝隂)
(弋陽北陳留潁川財丘梁興西恒農陳南東郡汝南清/河南陽新蔡南陳留滎陽北通汝南太原等雙郡東恒)
(農新興等郡水經注溱水出汝南平輿縣浮石嶺東北北/青衣山東南逕朗陵縣故城西東北逕北宜春縣故城)
(又東北入於汝溱緇詵翻/宋白曰蔡州城南有溱水)又破行臺孫騰等於楚城(梁/置)
(西楚州於楚城在汝南郡城陽縣界其地當在唐申州界/按孫騰此時猶從髙歡在幷冀殷相之間慶之破騰必)
(非此年事史/䆒言之耳)罷義陽鎮兵停水陸漕運江湖諸州竝得
休息(謂瀕江及洞庭/彭蠡間諸州也)開田六十頃二年之後倉廩充實
　
　
　
　
　
　
　
　
　資治通鑑卷一百五十四
