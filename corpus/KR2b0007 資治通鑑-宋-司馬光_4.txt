
　資治通鑑卷三　　　　　宋　司馬光　撰
　　　　　　　　　　　　　　胡三省　音註
　周紀三(起重光赤奮若盡昭陽大淵獻凡/二十有三年起辛丑盡癸亥也)
　　愼靚王(諱定顯王之子也此複詞也諱法敏/以敬曰愼柔徳安衆曰靚靚疾正翻)
元年衞更貶號曰君(顯王二十三年衞已貶號曰侯介/於秦魏之間國日以削弱因更貶)
(其號曰君更居/孟翻貶悲檢翻)
二年秦伐韓取鄢(春秋晉敗楚師于鄢陵即此鄢也班/志作傿陵屬潁川郡鄢音謁晚翻又)
(於建翻師古音偃史記正義曰許州/鄢陵縣西北十五里有鄢陵故城)　魏惠王薨子襄
王立(索隱曰系本曰襄王名嗣今按系本即世本司馬/貞避唐諱改世為系  考異曰史記魏世家云惠)
(王三十六年卒子襄王立襄王十六年卒子哀王立哀/王二十三年卒子昭王立六國表惠王元辛亥終丙戌)
(襄王元丁亥終壬寅哀王元癸卯終乙丑按杜預春秋/後序云太康初汲縣有發舊冢者大得古書其紀年篇)
(起自夏殷周皆三代王事無諸國别也惟特記晉國起/自殤叔次文侯昭侯以至曲沃荘伯皆用夏正編年相)
(次晉國滅獨記魏事下至魏哀王之二十年葢魏國之/史記也哀王於史記襄王之子惠王之孫也古書紀年)
(篇惠王三十六年改元從一年始至十六年而稱惠成/王卒即惠王也疑史記誤分惠成之世以為後王年也)
(哀王二十三年乃卒故特不稱諡謂之今王裴駰魏世/家註引和嶠云紀年起自黄帝終於魏之今王今王者)
(魏惠成王子按太史公書惠成王但言惠王惠王子曰/襄王襄王子曰哀王惠王三十六年卒襄王立十六年)
(卒并惠襄為五十二年今按古文惠成王立三十六年/改元稱一年改元後十七年卒太史公書為誤分惠成)
(之世以為二王之年數也世本惠王生襄王而無哀王/然則今王者魏襄王也彼既魏史所書魏事必得其眞)
(今從/之)孟子入見而出語人曰望之不似人君就之而不
見所畏焉(入見賢遍翻/語牛倨翻)卒然問曰天下惡乎定(卒七没/翻惡音)
(烏何/也)吾對曰定于一孰能一之(此一語魏襄/王以問孟子)對曰不嗜
殺人者能一之孰能與之(此語亦/襄王問)對曰天下莫不與也
王知夫苖乎(夫音/扶)七八月之間旱則苖槁矣(孟子此言/用周正也)
(周七八月夏五六月也槁音/考乾枯也夏戸雅翻乾音干)天油然作雲沛然下雨則
苖浡然興之矣(油然雲盛貌沛然雨盛貌浡/然興起貌沛普葢翻浡音勃)其如是孰
能禦之
三年楚趙魏韓燕同伐秦攻函谷闗(燕因肩翻註已見/上宋白曰函谷闗)
(在𢎞農地理志注云謂道形如函/孫卿子所謂秦有松柏之塞是也)秦人出兵逆之五國
之師皆敗走　宋初稱王
四年秦敗韓師于修魚斬首八萬級虜其将䱸申差于
濁澤(敗補邁翻索隱曰修魚地名䱸申差二将名索山/客翻将即亮翻䱸音瘦人踈鳩翻濁澤年表作觀)
(澤括地志觀澤在魏/州頓邱縣東十八里)諸侯振恐　齊大夫與蘇秦爭寵
使人刺秦殺之(刺七/亦翻)張儀説魏襄王曰梁地方不至千
里卒不過三十萬地四平無名山大川之限卒戍楚韓
齊趙之境(戍舂遇翻字從人從戈人荷戈所以戍/也梁地南接楚西接韓東接齊北接趙)守亭
障者不過十萬(説文亭民所安定也道路所舍也障/堡障也隔也塞也所以隔塞敵人也)梁
之地勢固戰場也夫諸侯之約從盟於洹水之上結為
兄弟以相堅也(事見上卷顯王二十六年夫/音扶從子容翻洹于元翻)今親兄弟
同父母尚有爭錢財相殺傷而欲恃反覆蘇秦之餘謀
其不可成亦明矣大王不事秦秦下兵攻河外據卷衍
酸棗(後漢志巻縣屬河南郡酸棗縣屬陳留郡水經注/河水逕卷縣北又東至酸棗延津二邑皆河津之)
(要也卷逵貟/翻衍以善翻)刼衞取陽晉則趙不南趙不南則梁不北
梁不北則從道絶從道絶則大王之國欲毋危不可得
也(從道謂約從之/路也從子容翻)故願大王審定計議且賜骸骨(人臣/委身)
(以事君身非我之有矣故於其/乞退也謂之乞骸骨骸户皆翻)魏王乃倍從約(倍蒲/妹翻)而
因儀以請成于秦張儀歸復相秦(儀罷秦相相魏見上/卷顯王四十七年相)
(息亮/翻)　魯景公薨子平公旅立(謚法由義而濟曰/景布義行剛曰景)
五年巴蜀相攻擊(巴春秋巴子之國蜀蠶樷魚鳬之後/華陽國志曰昔蜀王封其弟于漢中)
(號曰苴侯因命其巴曰葭萌苴侯與巴王為好後巴與/蜀為讐蜀王怒伐苴侯苴侯奔巴巴求救于秦秦伐蜀)
(蜀王敗死秦滅蜀因遂滅巴苴置巴蜀二郡史記正義/曰巴子城在合州石鏡縣南五里故墊江縣也宋白曰)
(巴子後理閬中揚雄蜀本紀曰蜀王本治廣都樊鄉徙/居城都華户化翻苴子余翻葭音家萌謨耕翻墊音疊)
(閬音/浪)俱告急於秦秦惠王欲伐蜀以為道險陿難至(陿/與)
(狹同漢書趙充國傳/註山附而夾水曰陿)而韓又來侵猶豫未能决(説文猶/玃屬居)
(山中聞人聲豫登术無人乃下世謂不决曰猶豫一説/隴西謂犬子為猶犬導人行忽先忽後故曰猶豫又一)
(説猶豫犬也犬為人行好先行却住以俟其人百步之/間如是者數四先者豫也遂曰猶豫猶夷周翻又余救)
(翻玃厥縛翻為于/偽翻好呼到翻)司馬錯請伐蜀(史記重黎之後至周/宣王時為程伯休父)
(為司馬氏錯七客翻又七/故翻重直龍翻父音甫)張儀曰不如伐韓王曰請聞
其説儀曰親魏善楚下兵三川攻新城宜陽(伊水洛水/河水為三)
(川秦後置三川郡漢改為河南郡班志新城縣屬河南/郡括地志洛州伊闕縣本漢新城縣在州南七十里隋)
(文帝改新城為伊/闕取伊闕山為名)以臨二周之郊(周分為東西/故曰二周)據九鼎
(昔夏禹貢金九牧鑄鼎象物桀有昏徳鼎遷于商商紂/暴虐鼎遷于周成王定鼎于郟鄏寳之以為三代共器)
(夏户雅翻郟/音夾鄏音辱)按圖籍(圖籍謂天下之圖籍周/官職方氏所掌是也)挾天子以
令于天下天下莫敢不聽此王業也臣聞爭名者于朝
爭利者于市今三川周室天下之朝市也(朝直遥翻周/禮大宗伯注)
(云朝猶朝也欲其來之早也人君昕/旦親政貴早聲轉為朝猶朝陟遥翻)而王不爭焉顧爭
於戎翟去王業逺矣(翟與/狄同)司馬錯曰不然臣聞欲富國
者務廣其地欲彊兵者務富其民欲王者務博其徳(欲/王)
(于况翻/又如字)三資者備而王隨之矣今王地小民貧故臣願
先從事於易(易弋/䜴翻)夫蜀西僻之國而戎翟之長也(夫音/扶長)
(知丈/翻)有桀紂之亂以秦攻之譬如使豺狼逐羣羊(豺狙/齋翻)
得其地足以廣國取其財足以富民繕兵不傷衆而彼
已服焉(彼謂/蜀也)拔一國而天下不以為暴利盡四海而天
下不以為貪是我一舉而名實附也而又有禁暴止亂
之名今攻韓刼天子惡名也而未必利也又有不義之
名而攻天下所不欲危矣臣請論其故周天下之宗室
也(周室為天下所/宗故謂之宗室)齊韓之與國也(鄰國相親睦/者謂之與國)周自知
失九鼎韓自知亡三川将二國并力合謀以因乎齊趙
而求解乎楚魏(并必正翻求解者先與之/搆怨隙而今求和解也)以鼎與楚以
地與魏王弗能止也此臣之所謂危也不如伐蜀完(完/全)
(也言以兵伐蜀/十全必取也)王從錯計(錯七各翻/又七故翻)起兵伐蜀十月取
之(取言易也/易弋䜴翻)貶蜀王更號為侯(貶悲檢翻/更工衡翻)而使陳荘相
蜀(相息/亮翻)蜀旣屬秦秦以益彊富厚輕諸侯　蘇秦既死
(三年蘇秦/死于齊)秦弟代厲亦以遊説顯於諸侯(説式/芮翻)燕相子
之與蘇代婚欲得燕權蘇代使於齊而還(燕因肩翻相/息亮翻使疏)
(吏翻還/從宣翻)燕王噲問曰齊王其覇乎(噲苦/夬翻)對曰不能王曰
何故對曰不信其臣于是燕王專任子之鹿毛夀謂燕
王曰(劉伯荘曰鹿毛夀人姓名又曰潘夀春秋後語作/唐毛夀徐廣曰一作庴毛如徐廣一作之説當作)
(庴庴音秦昔翻/清河有庴縣)人之謂堯賢者以其能讓天下也今王
以國讓子之是王與堯同名也燕王因屬國於子之(屬/之)
(欲翻付/也託也)子之大重或曰禹薦益而以啓人為吏(孟子曰/禹薦益)
(於天禹崩天下之人不之益而之啓曰吾君之子/也索隱曰人猶臣也謂以啓臣為益吏索山客翻)及老
而以啓為不足任天下(任音/壬)傳之於益啓與交黨攻益
奪之天下謂禹名傳天下於益而實令啓自取之(按或/曰一)
(叚事與師春紀伊尹放太甲潜出自也/桐殺伊尹事頗相類古書雜記固多)今王言屬國于子
之而吏無非太子人者是名屬子之而實太子用事
也王因収印綬自三百石吏已上而效之子之(後漢書/輿服志)
(曰三王俗化雕文詐偽漸生始有印綬以檢姦萌周禮/掌節有璽節鄭氏注云今之印章也綬組綬古者佩玉)
(以綬貫之漢承秦制乘輿璽綬諸王以下印以金銀銅/為差綬以赤紫青黑黄為差印信也刻文合信也綬受)
(也轉相授受也三百石吏銅印黒綬或黄綬王制諸侯/大國之卿食祿以田計之為三十二夫之入戰國之卿)
(食祿萬鍾其僣差不度甚矣漢制三公秩萬石至千斗/食佐吏凡十六等三百石吏第十等其奉月四十斛綬)
(音受璽斯氏翻組祖五翻乘/䋲證翻奉與俸同音扶用翻)子之南面行王事而噲老
不聽政顧為臣(顧反也噲/苦夬翻)國事皆决于子之(為後燕/亂張本)
六年王崩子赧王延立
　　赧王上(劉伯荘曰赧慙之甚也輕微危弱寄住東/西足為慙赧故號之曰赧諡法本無赧字)
　　　(也赧音/奴版翻)
元年秦人侵義渠得二十五城(義渠戎國名按上巻顯/王四十二年秦縣義渠)
(以其君為臣是已得義渠矣今又侵得二十五城何也/蓋先此秦以義渠為縣君為臣雖臣屬于秦義渠之國)
(未滅也秦稍蠶食侵其地今得二十五城義渠之國所/餘無幾矣蓋秦兼并諸侯不盡其國不止也左傳有鐘)
(鼔曰伐無曰侵穀梁傳苞人民驅牛馬曰侵斬樹/木壤宫室曰伐無幾居豈翻傳直戀翻壞音怪)　魏
人叛秦秦人伐魏取曲沃而歸其人又敗韓于岸門(續/漢)
(志潁川郡穎隂縣有岸亭註引徐廣云岸亭即岸門括/地志岸門在今許州長社縣東北二十八里今名長􁁚)
(亭敗補/邁翻)韓太子倉入質于秦以和(質音/致)　燕子之為王
三年國内大亂将軍市被與太子平謀攻子之齊王令
人謂太子曰(令廬/經翻)寡人聞太子将飭君臣之義(飭整也/修也治)
(也治直之翻飭君臣之義言太子平将治子之僣王/之罪也明父子之位言太子平當繼其父噲之位也)明
父子之位寡人之國唯太子所以令之(令力政翻命/令也號令也)太
子因要黨聚衆(要一遥翻/要結也)使市被攻子之不克市被反
攻太子搆難數月(難乃/旦翻)死者數萬人百姓恫恐(恫它紅/翻痛也)
齊王令章子将五都之兵因北地之衆以伐燕(将即亮/翻又音)
(如字領也邑有先王之廟曰都或曰都邑之大者北地/齊之北境也蓋漢千乘清河渤海之地燕因肩翻下同)
(乘䋲/證翻)燕士卒不戰城門不閉齊人取子之醢之(醢呼改/翻肉醤)
(也/)遂殺燕王噲(噲苦/夬翻)齊王問孟子曰或謂寡人勿取燕
或謂寡人取之以萬乘之國伐萬乘之國(古者天子之/地方千里出)
(兵車萬乘七國兼并以彊大於/時皆為萬乘之國乘繩證翻)五旬而舉之(十日為旬/五旬五十)
(日/也)人力不至于此不取必有天殃(殃咎也/旤也)取之何如孟
子對曰取之而燕民悦則取之古之人有行之者武王
是也取之而燕民不悦則勿取古之人有行之者文王
是也以萬乘之國伐萬乘之國簞食壺漿以迎王師(簞/竹)
(器也圎曰簞方曰笥簞音丹食祥吏翻熟/食也漿水也酢漿也笥相吏翻酢倉故翻)豈有他哉避
水火也如水益深如火益熱亦運而已矣(運轉也言燕/之民将轉而)
(之他/國也)諸侯将謀救燕齊王謂孟子曰諸侯多謀伐寡人
者何以待之對曰臣聞七十里為政於天下者湯是也
未聞以千里畏人者也書曰徯我后后來其蘇(書仲虺/之誥之)
(辭徯户禮翻/待也后君也)今燕虐其民王往而征之民以為将拯己
於水火之中也(拯上舉也援也救/也助也音之凌翻)簞食壺漿以迎王師
若殺其父兄係累其子弟(趙岐曰係累縳結也/系户計翻累力追翻)毁其宗
廟遷其重器(重器國/之寳鎭)如之何其可也天下固畏齊之彊
也今又倍地(齊并燕則地倍/其舊燕因肩翻)而不行仁政是動天下之
兵也王速出令反其旄倪(令力政翻趙岐曰旄老旄倪/弱小陸徳明曰倪謂翳倪小)
(兒也記曲禮曰八十九十曰耄註云耄惛忘/也旄讀曰耄倪五兮翻翳與繄同音烟兮翻)止其重器
謀於燕衆置君而後去之則猶可及止也齊王不聽已
而燕人叛(是時燕人雖未立太子/平固已相帥叛齊矣)王曰吾甚慚於孟子
陳賈曰王無患焉乃見孟子曰周公何人也曰古聖人
也陳賈曰周公使管叔監商(古殷商通稱商者以始封為國/號殷者以都亳為國號按孟子)
(陳賈只云監殷今通鑑云監/商避宋廟諱也監古衘翻)管叔以商畔也周公知其将畔
而使之與(畔與叛同與/讀曰歟下同)曰不知也陳賈曰然則聖人亦
有過與曰周公弟也管叔兄也周公之過不亦宜乎且
古之君子過則改之今之君子過則順之古之君子其
過也如日月之食民皆見之及其更也(更工衡/翻更改)民皆仰
之今之君子豈徒順之又從為之辭　是嵗齊宣王薨
子湣王地立(湣讀/曰閔)
二年秦右更疾伐趙(右更秦爵第十四師古曰左右中/更皆主領更卒而部其役使也更)
(工衡/翻)拔藺虜其将荘豹(荘姓有出于宋者左傳所謂戴/武荘之族是也有出于楚者楚)
(荘王之後荘蹻是也齊之荘暴楚之荘辛蒙之荘/周與此荘豹其時適相先後莫能審其所自出)　秦
王欲伐齊患齊楚之從親(從子/容翻)乃使張儀至楚説楚王
曰大王誠能聽臣閉闗絶約於齊(説式芮翻閉闗者古/之列國各置闗尹敵)
(國賓至闗尹以告則行理以節逆之閉/闗則距絶其使不為通也使疏吏翻)臣請獻商於之
地六百里使秦女得為大王箕帚之妾(於如字箕帚之/妾猶言備洒掃)
(也帚止酉/翻篲也)秦楚嫁女娶婦長為兄弟之國楚王説而許
之(説讀/曰悦)羣臣皆賀陳軫獨弔(陳姓出於舜周武王封舜/後于陳子孫以國為氏)
王怒曰寡人不興師而得六百里地何弔也對曰不然
以臣觀之商於之地不可得而齊秦合齊秦合則患必
至矣王曰有説乎對曰夫秦之所以重楚者以其有齊
也(夫音扶/發語辭)今閉闗絶約于齊則楚孤秦奚貪夫孤國而
與之商於之地六百里張儀至秦必負王是王北絶齊
交西生患於秦也(楚東北接/齊西接秦)兩國之兵必俱至為王計
者不若隂合而陽絶於齊使人隨張儀茍與吾地絶齊
未晚也王曰願陳子閉口毋復言以待寡人得地(毋音/無毋)
(者禁止之辭復/扶又翻再又也)乃以相印授張儀(相息/亮翻)厚賜之遂閉闗
絶約于齊使一将軍隨張儀至秦(班固百官表将軍/周末官秦漢因之)張
儀詳墮車(詳讀曰/佯詐也)不朝三月(朝直/遥翻)楚王聞之曰儀以寡
人絶齊未甚邪(邪余遮翻/邪疑辭)乃使勇士宋遺借宋之符北
罵齊王(旣閉闗絶約則齊楚之信使不通故使宋遺借/宋符以至齊宋姓也周武王封微子於宋子孫)
(以國/為氏)齊王大怒折節以事秦(折而/設翻)齊秦之交合(儀歸而/詐疾待)
(齊秦之交/合乃朝)張儀乃朝見楚使者曰子何不受地從某至
某廣袤六里(朝直遥翻使疏吏翻東西曰廣南北/曰袤廣古曠翻又讀如字袤音茂)使者
怒還報楚王(還從宣翻/又音如字)楚王大怒欲發兵而攻秦陳軫
曰軫可𤼵口言乎攻之不如因賂之以一名都與之并
力而攻齊是我亡地於秦取償於齊也(償辰羊/翻報也)今王已
絶于齊而責欺于秦是吾合齊秦之交而來天下之兵
也國必大傷矣楚王不聽使屈匄帥師伐秦(屈姓也音/九勿翻匄)
(居大翻帥/讀曰率)秦亦發兵使庻長章擊之(長知丈翻按史記/樗里子傳庻長章)
(姓/魏)
三年春秦師及楚戰于丹陽(索隱曰此丹陽在漢中劉/昭曰南郡枝江縣有丹陽)
(聚即秦破楚處李􁅱輿地紀勝曰丹陽在今歸州秭歸/縣東八里屈沱楚王城是也余按楚遣屈匄伐秦秦發)
(兵逆擊之枝江之丹陽則距郢逼近秭歸之丹陽則不/當秦楚之路索隱因下文遂取漢中即謂丹陽在漢中)
(皆非也此丹陽謂丹水之陽班志丹水出上洛冢嶺山/東至析入鈞水其水蓋在𢎞農丹水析兩縣之間武闗)
(之外也秦楚交戰當在此水之陽楚師既敗秦師乘勝/取上庸路西入以収漢中其勢易矣索山客翻􁅱與埴)
(同屈九勿翻冡知/隴翻易弋䜴翻)楚師大敗斬甲士八萬虜屈匄及列
侯執珪七十餘人(執珪楚爵也執/珪而朝者也)遂取漢中郡(自沔陽/成固至)
(新城上庸時皆漢中郡之地釋名曰郡羣也人所羣聚/也黄義仲十三州記曰郡之言君也改公侯之封而言)
(君者至尊也今郡字君在其左邑在其右/君為元首邑以載民故取名於君謂之郡)楚王悉發國
内兵以復襲秦(復扶/又翻)戰于藍田(班志藍田縣屬京兆秦/孝公置史記正義曰藍)
(田縣在雍州東南八十里從藍/田闗入藍田縣時楚襲秦深入)楚師大敗韓魏聞楚之
困南襲楚至鄧(鄧春秋鄧國之地班志鄧縣屬南陽郡/杜預曰潁川召陵縣西有鄧城括地志)
(曰故鄧城在豫州郾陵縣東三十五里/所謂在古召陵西十里者也召讀曰邵)楚人聞之乃引
兵歸割兩城以請平于秦　燕人共立太子平是為昭
王(燕因/肩翻)昭王於破燕之後(言燕國為齊所/破已承其後也)弔死問孤與
百姓同甘苦卑身厚幣以招賢者謂郭隗曰齊因孤之
國亂而襲破燕孤極知燕小力少(臧文仲曰列國有凶/稱孤禮也杜預曰列)
(國諸侯無凶則稱寡人郭姓出於周之虢公/世亦謂虢公為郭公隗五罪翻少始紹翻)不足以報
然誠得賢士與共國以雪先王之恥(謂燕王噲破國/之恥噲苦夬翻)孤
之願也先生視可者得身事之郭隗曰古之人君有以
千金使涓人求千里馬者(春秋以來諸侯之國有㳙人/秦漢之間有中㳙師古曰㳙)
(潔也言其在中主知潔清洒掃之事蓋王之親舊左右/也應劭曰㳙人如謁者㳙古𤣥翻洒所賣翻掃所報翻)
(又皆音/如字)馬已死買其骨五百金而返君大怒涓人曰死
馬且買之况生者乎馬今至矣不期年千里之馬至者
三(期讀/曰朞)今王必欲致士先從隗始况賢于隗者豈逺千
里哉(言燕王若加禮於郭隗則四方之/賢士聞之将不以千里為逺而來)於是昭王為隗
攻築宫而師事之于是士爭趣燕(為于偽翻/趣七喻翻)樂毅自魏
往劇辛自趙往(劇竭㦸翻劇姓辛名劇姓莫知其所自/出班志北海郡有劇縣蓋其先以縣為)
(姓/也)眧王以樂毅為亞卿任以國政(為燕用樂毅/破齊張本)　韓宣
惠王薨子襄王倉立
四年蜀相殺蜀侯(相息亮翻蜀/相陳荘也)　秦惠王使人告楚懷
王請以武闗之外易黔中地(武闗左傳之少習地在漢/𢎞農郡析縣西百七十里)
(道通南陽晉太康地志曰武闗當冠軍西括地志曰武/闗在商州上洛縣東武闗之外蓋秦丹析商於之地黔)
(音琹少始照翻冠/工玩翻於音如字)楚王曰不願易地願得張儀而獻黔
中地張儀聞之請行王曰楚将甘心于子(楚王以墮張/儀之詐故欲)
(甘心/焉)奈何行張儀曰秦彊楚弱大王在楚不宜敢取臣
且臣善其嬖臣靳尚(嬖匹計翻又卑義/翻靳居焮翻姓也)靳尚得事幸姬
鄭袖(鄭以國為氏袖戰/國策作褏古字也)袖之言王無不聽者遂往楚王
囚将殺之靳尚謂鄭袖曰秦王甚愛張儀将以上庸六
縣及美女贖之(上庸春秋庸國班志上庸縣屬漢中郡/史記正義上庸縣今房州宋白曰今房)
(州竹山縣古城/即漢上庸縣)王重地尊秦秦女必貴而夫人斥矣於
是鄭袖日夜泣於楚王曰臣各為其主耳(為于/偽翻)今殺張
儀秦必大怒妾請子母俱遷江南毋為秦所魚肉也王
乃赦張儀而厚禮之張儀因説楚王曰夫為從者無以
異於驅羣羊而攻猛虎不格明矣(説式芮翻夫音扶從/子容翻格當也劉伯)
(荘曰格各額翻其字宜從手予/據字書格擊也鬬也從木亦通)今王不事秦秦刼韓驅
梁而攻楚則楚危矣秦西有巴蜀治船積粟浮岷江而
下(治直之翻江水出蜀郡湔氐道之岷山故謂之/岷江釋名曰江共也小流入其中所公共也)一日
行五百餘里不至十日而拒扞闗(徐廣曰巴郡魚復縣/有扞闗史記正義曰)
(在峽州巴山縣/界扞寒旦翻)扞闗驚則從境以東盡城守矣(境楚境/也扞闗)
(楚之西境從境以/東謂扞闗以東也)黔中巫郡非王之有(黔巨今翻班志/巫縣屬南郡酈)
(道元曰縣故楚之巫郡杜/佑曰今歸州巴東縣是也)秦舉甲出武闗則北地絶(北/地)
(楚北境之地陳/蔡汝潁是也)秦兵之攻楚也危難在三月之内(難乃/旦翻)
而楚待諸侯之救在半嵗之外夫待弱國之救忘彊秦
之禍此臣所為大王患也(夫音扶為/于偽翻)大王誠能聽臣臣
請令秦楚長為兄弟之國無相攻伐(令力/丁翻)楚王已得張
儀而重出黔中地(重難也以地為/重意難割弃之)乃許之張儀遂之韓
説韓王曰韓地險惡山居(之如也自楚如韓也韓有宜/陽成臯南盡魯陽皆山險之)
(地説式/芮翻)五穀所生非菽而麥(菽式竹/翻豆也)國無二嵗之食見
卒不過二十萬(見卒見在之/兵見賢遍翻)秦被甲百餘萬(被皮/義翻)山東
之士被甲蒙胄以㑹戰秦人捐甲徒裼以趨敵(冑今謂/之兠鍪)
(捐與專翻弃也徒徒行也裼/音錫袒也趨七喻翻鍪音牟)左挈人頭右挾生虜夫戰
孟賁烏獲之士以攻不服之弱國(挾户頰翻孟賁烏獲/古之勇士賁音奔)
無異埀千鈞之重於鳥卵之上必無幸矣(三十斤為鈞/必無幸矣言)
(無幸而獲/全之理)大王不事秦秦下甲據宜陽塞成臯(下遐稼/翻塞悉)
(則/翻)則王之國分矣鴻臺之宫桑林之苑非王之有也為
大王計莫如事秦以攻楚以轉禍而悦秦計無便於此
者韓王許之張儀歸報秦王封以六邑號武信君復使
東説齊王曰從人説大王者(復扶又翻從人合從之人/也從子容翻説式芮翻)
必曰齊蔽於三晉地廣民衆兵彊士勇雖有百秦将無
奈齊何大王賢其説而不計其實今秦楚嫁女娶婦為
昆弟之國韓獻宜陽梁效河外(河外秦蓋以河東為河/外梁則以河西為河外)
(張儀以秦/言之也)趙王入朝割河間以事秦(朝直遥翻河間趙/地漢文帝二年分)
(為河間國應劭曰在/兩河之間唐為瀛州)大王不事秦秦驅韓梁攻齊之南
地(漢泰山城陽齊/南境之地也)悉趙兵度清河指博闗臨菑即墨非
王之有也(博闗在濟州西界之博陵史記正義曰博闗/在博州趙兵從貝州度清河指博闗則漯河)
(以南臨菑即墨危矣/濟子禮翻漯託合翻)國一日見攻雖欲事秦不可得也
齊王許張儀張儀去西説趙王曰大王収率天下以擯
秦秦兵不敢出函谷闗十五年(擯必刃翻事見上/巻顯王三十六年)大王
之威行於山東敝邑恐懼(春秋以來列國交聘行/人率自稱其國曰敝邑)繕甲
厲兵力田積粟愁居懾處不敢動揺(懾之涉翻怖也心/伏也失常也失氣)
(也處昌/吕翻)唯大王有意督過之也(師古曰督過視責也索/隱曰督者正其事而責)
(之督過是深/責其過也)今以大王之力舉巴蜀(事見愼靚/王五年)并漢中
(事見上/三年)包兩周(元年服韓魏/則包兩周矣)守白馬之津(班志白馬縣/屬東郡水經)
(註白馬津在白馬城之西北白馬城唐為滑州治所開/山圖曰白馬津東可二十許里有白馬山山上常有白)
(馬羣行悲鳴則河决馳走則山崩後人因以名縣及/津按通鑑不語怪今此註亦近於怪姑以廣異間耳)秦
雖僻逺然而心忿含怒之日久矣今秦有敝甲凋兵軍
於澠池(敝敗惡也凋瘁也半傷也敗甲凋兵謙其辭言/軍於澠池則張其勢以臨趙矣康曰澠池趙邑)
(予據趙與韓魏接境韓有野王上黨魏有河東河内而/澠池則秦地也漢為縣屬𢎞農郡趙安能越韓魏而有)
(之康説非是澠莫/善翻又莫忍翻)願渡河踰漳據畨吾(言欲自澠池北/度河又自此東)
(踰漳水而進據畨吾此亦張聲勢以臨趙也畨吾即漢/常山郡之蒲吾縣也劉昭注曰史記畨吾君杜預云晉)
(之蒲邑也此説非括地志畨吾故城在/恒州房山縣東二十里畨音婆又音盤)㑹邯鄲之下願
以甲子合戰正殷紂之事(武王伐紂癸亥陳于商郊甲/子昧爽紂帥其旅若林㑹于)
(牧野前徒倒戈攻其後以北遂以勝殷殺紂張儀引/以懼趙其有所侮而動亦已甚矣邯鄲趙都音寒丹)謹
使使臣先聞左右(使臣上/疏吏翻)今楚與秦為昆弟之國而韓
梁稱東藩之臣齊獻魚鹽之地(齊東瀕于海海濱廣斥/魚鹽所出也此時齊未)
(嘗獻地于秦張儀/駕説以恐動趙耳)此斷趙之右肩也夫斷右肩而與人
鬭(夫音扶斷/丁管翻)失其黨而孤居求欲毋危得乎今秦發三
将軍其一軍塞午道(索隱曰午道當在趙之東齊之西/午道地名也鄭𤣥云一縱一横為)
(午謂交道也/塞悉則翻)告齊使度清河軍於邯鄲之東(邯鄲音/寒丹)一
軍軍成臯驅韓梁軍於河外(史記正義曰河外謂鄭滑/州北臨河予謂此河外亦)
(因趙而/言之)一軍軍於澠池約四國為一以攻趙趙服必四
分其地(言秦約齊韓/魏四分趙地)臣竊為大王計莫如與秦王面相
約而口相結常為兄弟之國也趙王許之(當時趙于山/東最強且主)
(從約張儀説/之亦費辭矣)張儀乃北之燕(燕因/肩翻)説燕王曰今趙王已
入朝効河間以事秦(張儀自趙至燕借此氣勢而為/是虛言以動燕耳朝直遥翻)大
王不事秦秦下甲雲中九原(虞氏記曰趙自五原河曲/築長城東至陰山又於河)
(西造大城一箱崩不就乃改卜陰山河曲而禱焉晝見/羣鵠遊于雲中徘徊經日見火光在其下乃即其處築)
(城今雲中城是也予謂此亦語怪酈道元為後魏書之/耳宋白曰勝州榆林縣界有雲中古城趙武矦所築秦)
(置雲中郡唐為單于都䕶府班志九原縣屬五原郡漢/之五原即秦之九原郡也唐為豊鹽等州之地宋白曰)
(唐豊州治九原縣按雲中九原皆在燕之西秦自上郡/朔方下兵則可至史記正義曰古雲中九原郡皆在勝)
(州雲中郡故城在榆林東北四十里九原郡故城/在勝州西界今連谷縣是下遐稼翻元為干偽翻)驅趙
而攻燕則易水長城非大王之有也(水經注易水出涿/郡故安縣閻鄉西)
(山東届關城西南即燕長城門也易水又歴長/城而東過范陽容城安次泉州縣南而東入海)且今時
齊趙之于秦猶郡縣也不敢妄舉師以攻伐今王事秦
長無齊趙之患矣(以利/動之)燕王請獻常山之尾五城以和
(常山即北岳恒山也漢文帝諱恒改曰常山置常山郡/班志常山在常郡上曲陽縣西北其尾則燕之西南界)
(也/)張儀歸報未至咸陽秦惠王薨子武王立(索隱曰武/王名蕩)
武王自為太子時不説張儀(説讀/曰悦)及即位羣臣多毁短
之(毀短訾毁而/數其短也)諸侯聞儀與秦王有隙(隙乞逆翻怨隙/也釁隙也物之)
(有鏬釁者為有隙人之/與人有怨者亦為有隙)皆畔衡復合從(衡讀曰横從子/容翻以此觀之)
(此時六國之勢利在合從而從張/儀連衡者畏秦而揺于儀之説耳)
五年張儀説秦武王曰為王計者東方有變(韓魏皆在/秦之東説)
(式芮/翻)然後王可以多割得地也臣聞齊王甚憎臣臣之
所在齊必伐之臣願乞其不肖之身以之梁(不肖謙言/無所肖似)
(也魏都/大梁)齊必伐梁齊梁交兵而不能相去(言兵交不解/各欲去而不)
(能/也)王以其間伐韓(間居莧翻間隙也/又居閑翻中間也)入三川挾天子案
圖籍此王業也(張儀欲傾周而為秦始終/以此説為主挾户頰翻)王許之齊王
果伐梁梁王恐張儀曰王勿患也(言勿以/為患)請令齊罷兵
(令盧經翻/使也下同)乃使其舍人之楚借使謂齊王曰(之往也如/也不敢徑)
(遣人使齊而往楚借使借使言借楚人/以為使借子夜翻康資昔切使疏吏翻)甚矣王之託儀
於秦也齊王曰何故楚使者曰張儀之去秦也固與秦
王謀矣欲齊梁相攻而令秦取三川也今王果伐梁是
王内罷國而外伐與國(罷讀/曰疲)而信儀于秦王也齊王乃
解兵還(還從宣翻/又如字)張儀相魏一歲卒(相息亮翻/卒子恤翻)
　儀與蘇秦皆以縱横之術遊諸矦致位富貴天下爭
　慕效之(縱子/容翻)又有魏人公孫衍者號曰犀首亦以談
　説顯名(説式/芮翻)其餘蘇代蘇厲周最樓緩之徒紛紜徧
　於天下務以辯詐相高不可勝紀(姓譜曰周姓本自/周平王子别封汝)
　(川人謂之周家因氏焉一云以赧王為秦所滅黜為/庻人百姓稱為周家因氏焉予按商有太史周任謂)
　(為周姓所自出夫豈不可又赧王於時未滅不可謂/周最出於赧王樓姓夏少康之裔周封為東樓公子)
　(孫因氏焉師古曰紛紜興作貌又物多而亂貌/勝音升赧奴版翻夏户雅翻少始照翻裔苖裔)而儀
　秦衍最著(著者顯/著于時)孟子論之曰或謂公孫衍張儀豈
　不大丈夫哉一怒而諸侯懼安居而天下熄(熄滅也/火滅為)
　(熄此言天下兵/革之事熄滅也)孟子曰是惡足為大丈夫哉(惡音/烏)君
　子立天下之正位行天下之正道得志則與民由之
　不得志則獨行其道富貴不能淫貧賤不能移威武
　不能詘(詘與/屈同)是之謂大丈夫揚子法言曰或問儀秦
　學乎鬼谷術而習乎縱横言安中國者各十餘年是
　夫(夫音/扶)曰詐人也聖人惡諸(惡烏/路翻)曰孔子讀而儀秦
　行(謂讀孔子之言/而行儀秦之事)何如也曰甚矣鳳鳴而鷙翰也(翰/矦)
　(旰翻又矦/安翻羽翰)然則子貢不為歟曰亂而不解子貢耻諸
　(太史公曰子貢一出存魯亂齊破吳彊晉而覇越温/公曰考其年與事皆不合葢六國遊説之士託為之)
　(辭太史公不加考訂因而記之楊子雲/亦據太史公書發此語也説式芮翻)説而不富貴
　儀秦耻諸(説式/芮翻)或曰儀秦其才矣乎跡不蹈已(宋咸/曰蹈)
　(踐也言儀秦之才術超卓自然/不踐循舊人之跡踐慈演翻)曰㫺在任人帝而難
　之(書舜典而難任人孔安國注云任佞也難/拒也言佞人則斥遠之任音壬難乃旦翻)不以才
　乎才乎才非吾徒之才也
秦王使甘茂誅蜀相莊(四年蜀相殺蜀矦秦武王故誅/之史記莊作壯秦紀案秦既得)
(蜀使陳莊相/蜀從莊為足)　秦王魏王㑹于臨晉(班志臨晉縣屬馮/翊故大荔也秦取)
(之更名臨晉應劭曰臨晉水故名臣瓉曰晉水在河之/東北縣在河之西不得臨晉水舊説秦築高壘以臨晉)
(國故曰臨晉章懷太子賢曰臨晉故城在今同州朝邑/縣西南予按唐書地理志蒲州有臨晉縣宋白曰漢臨)
(晉縣在今臨晉縣東南十八里故解城是也後魏改為/北解縣周省隋分猗氏縣置桑泉縣唐天寳十二載改)
(臨晉縣天寳之改縣必有所據則應劭臨晉水之説未/可厚非秦之臨晉在河西臣瓉章懷之説皆是也更工)
(衡翻應乙陵翻瓉藏旱翻朝/直遥翻解户買翻載祖亥翻)　趙武靈王納吳廣之女
孟姚(吳姓以/國為氏)有寵是為惠后(孔穎達曰后後也言其後/于天子亦以廣後𦙍也戰)
(國諸侯僣王亦/稱其夫人為后)生子何(為立何而長子章爭/國張本長知兩翻)
六年秦初置丞相以樗里疾為右丞相(應劭曰丞者承/也相者助也荀)
(悦曰秦本次國命卿二人故置左右丞相無三公官樗/里疾秦惠王之弟也高誘曰疾居渭南之陰鄉其里有)
(大樗樹故號樗里子相息/亮翻樗丑於翻誘羊乆翻)
七年秦魏㑹于應(左傳曰邘晉應韓武之穆也杜預註/云應國在襄陽城父縣西予按襄陽)
(無城父縣後漢志潁川父城縣西南有應鄉古應國也/括地志曰故應城因應山為名古之應國在汝州魯山)
(縣東三十里應/乙陵翻邘音于)　秦王使甘茂約魏以伐韓而令向壽
輔行甘茂令向壽還謂王曰魏聼臣矣(令盧經翻使也/向式讓翻姓也)
(姓譜向姓本自宋文公枝子向文旰旰孫戌以王父字/為氏予按左傳向戌本出于宋桓公孟子為齊卿出弔)
(于滕王使王驩為輔行趙岐註曰輔行副/使也旰音榦戌音恤傳直戀翻使疏吏翻)然願王勿伐
王迎甘茂於息壤而問其故(柳宗元曰地長隆然而起/夷之而益高者為息壤異)
(書有云鯀竊帝之息壤以堙洪水意者此/所謂息壤葢以地長得名長音知兩翻)對曰宜陽大
縣其實郡也(杜佑曰春秋時列國相滅多以其地為縣/則縣大而郡小故趙鞅曰上大夫受縣下)
(大夫受郡至于戰國則郡大而縣小矣故甘茂曰宜陽/大縣其實郡也漢官儀曰凡郡或以列國陳魯齊吳是)
(也或以舊邑長沙丹陽是也或以山陵太山山陽是也/或以川原西河河東是也或以所出金城城下得金酒)
(泉泉味如酒豫章樟樹生庭雁門雁之所育是也或以/號令夏禹合諸矦大計東冶之山㑹計因名㑹稽是也)
(令力正翻名/會古外翻)今王倍數險行千里攻之難(倍與背同音/蒲昧翻數險)
(謂函谷及/三崤之險)魯人有與曾參同姓名者殺人人告其母其
母織自若也(參所金翻一/音七南翻)及三人告之其母投杼下機
踰墻而走(杼直呂翻説文曰杼機之持/緯者盖今所謂梭梭蘇禾翻)臣之賢不若曾
參王之信臣又不如其母疑臣者非特三人臣恐大王
之投杼也魏文侯令樂羊將而攻中山三年而㧞之(事/見)
(一巻威烈王二十三年/令音盧經翻將即亮翻)反而論功文矦示之謗書一篋
(謗訕也毀也篋竹/笥也音古頬翻)樂羊再拜稽首曰此非臣之功君之
力也(稽首首至地/也稽音啟)今臣覉旅之臣也(甘茂楚下蔡人故/云然覉居宜翻寄)
(也旅/客也)樗里子公孫奭挾韓而議之王必聼之(樗且于翻/奭施隻翻)
(挾户/頰翻)是王欺魏王而臣受公仲侈之怨也(公仲侈/韓相也)王曰
寡人弗聼也請與子盟乃盟于息壤秋甘茂庻長封帥
師伐宜陽(長知丈翻/帥讀曰率)
八年甘茂攻宜陽五月而不㧞樗里子公孫奭果爭之
秦王召甘茂欲罷兵甘茂曰息壤在彼(徵前/盟也)王曰有之
因大悉起兵以佐甘茂(佐助/也)斬首六萬遂㧞宜陽韓公
仲侈入謝於秦以請平(請平猶/請和也)　秦武王好以力戲(好/呼)
(到/翻)力士任鄙烏獲孟説皆至大官(烏姓也春秋時齊有/大夫烏枝鳴姓譜孟)
(姓魯桓公之子仲孫之𦙍仲孫為三/桓之孟故曰孟氏任音壬説讀曰悦)八月王與孟説舉
鼎絶脈而薨(脈莫獲翻脈者係絡臟腑其血理分行干/支體之間人舉重而力不能勝故脈絶而)
(死按史記甘茂傳云武王至周而卒于周盖舉鼎/者舉九鼎也世家以為龍文赤鼎史記脈作臏)族孟
説(族者誅/夷其族)武王無子異母弟稷為質于燕(質音致燕/因肩翻)國
人逆而立之(逆迎/也)是為昭襄王昭襄王母芈八子(芉楚/姓也)
(漢因秦制嫡稱皇后次稱夫人又有美人良人八子七/子長使少使之號美人爵視二千石比少上造八子視)
(千石比中更/芉亡氏翻)楚女也寔宣太后　趙武靈王北略中山
之地(略地之師速而疾杜預曰/略者摠攝巡行之名也)至房子(班志房子縣屬/常山郡史記正)
(義曰房子今趙州縣宋白/曰天寳元年改曰臨城)遂至代北至無窮(自代北出/塞外大漠)
(數千里故曰無窮戰國䇿武靈王曰昔先君襄王與代/交地城境封之名曰無窮之門所以詔後而期遠也)
西至河登黄華之上(史記正義曰黄華/葢黄河側之山名)與肥義謀胡服
騎射以教百姓(騎竒/寄翻)曰愚者所笑賢者察焉雖驅世以
笑我胡地中山吾必有之遂胡服國人皆不欲公子成
稱疾不朝(朝直/遥翻)王使人請之曰家聼于親(親謂父/母也)國聼
于君今寡人作教易服而公叔不服吾恐天下議己也
制國有常利民為本從政有經令行為上(令力/政翻)明德先
論於賤而從政先信於貴(德欲其下及故先論於賤卑/賤者感其德則德廣所及可)
(知矣法行自貴近始故先信於貴/貴近者奉法則法之必行可知矣)故願慕公叔之義以
成胡服之功也公子成再拜稽首曰(稽音/啟)臣聞中國者
聖賢之所教也禮樂之所用也逺方之所親赴也蠻夷
之所則效也今王舍此而襲逺方之服(則法也舍讀曰/捨襲重衣也)
變古之道逆人之心臣願王孰圖之也(孰古熟/字通)使者以
報王自往請之(使疏/吏翻)曰吾國東有齊中山(按趙都邯鄲/東接于齊中)
(山在其東北故史記趙世家載武靈王之言曰吾國東/有河薄落之水與齊中山同之盖河薄落之水在趙之)
(東與齊中山/同此地險也)北有燕東胡西有樓煩秦韓之邊(史記正/義曰營)
(州之境即東胡烏丸之地林胡樓煩即嵐勝之北也班/志雁門郡樓煩縣應劭注云故樓煩胡地嵐勝以南石)
(州離石藺等七國時趙邉也與秦隔河晉洺潞/澤等州皆七國時韓地趙之西邉也燕因肩翻)今無騎
射之備則何以守之哉(騎竒/寄翻)先時中山負齊之彊兵侵
暴吾地係累吾民(先悉薦翻/累力追翻)引水圍鄗微社稷之神靈
則鄗幾于不守也(鄗趙邑漢光武改為高邑隋唐為柏/鄉縣地唐屬趙州鄗呼各翻幾居衣)
(翻/)先君醜之(以為趙/國之醜)故寡人變服騎射欲以備四境之
難(難乃/旦翻)報中山之怨而叔順中國之俗惡變服之名(惡/烏)
(路/翻)以忘鄗事之醜非寡人之所望也公子成聽命乃賜
胡服明日服而朝(朝直/遥翻)于是始出胡服令而招騎射焉
九年秦昭王使向壽平宜陽(平正也和也正宜陽之彊/界而和其民人也向式亮)
(翻/)而使樗里子甘茂伐魏甘茂言于王以武遂復歸之
韓(史記正義曰武遂本屬韓近平陽楚世家云韓先王/之墓在平陽武遂去之七十里去年秦㧞宜陽因渉)
(河城武遂今復歸/之韓復音如字)向壽公孫奭爭之不能得(向式/讓翻)由此
怨䜛甘茂茂懼輟伐魏蒲阪亡去(班志蒲阪縣屬河東/郡舊曰蒲應劭曰秦)
(始皇東巡見長阪因加阪云括地志蒲/阪故城在蒲州河東縣南五里阪音反)樗里子與魏講
而罷兵(講和/也)甘茂奔齊　趙王略中山地至寧葭(水經/注衡)
(漳水東北歴下博城西又西逕樂鄉/縣故城南又東引葭水注之葭音加)西略胡地至榆中
(水經注諸次水出上郡諸次山其水東逕榆林塞世又/謂之榆林山即漢書所謂榆溪舊塞者自溪西去悉榆)
(栁之藪緣歴沙陵届㫣兹縣西出故云廣長榆也王恢/曰樹榆為塞謂此蘇林以為榆中在上郡非也按始皇)
(本紀西北逐匈奴自榆中並河以東屬之陰山然榆中/在金城東五十許里陰山在朔方東以此推之不得在)
(上郡予謂蘇林之説固未為盡而道元所謂榆中在金/城東五十許里亦非也據衛青取河南地案榆溪舊塞)
(正在唐麟勝二州界其西則接古上郡之境况諸次水/出上郡逕榆林塞入河則榆中在上郡之東明矣諸次)
(水無西流至金城榆中之理夷考其故道元特以班志/金城郡有榆中縣遂牽合以為説不知此一節之誤尤)
(甚于蘇林也史記正義曰榆中勝州此河北/岸也杜佑曰勝州榆林郡南即秦榆林塞)林胡王獻
馬(如淳曰林胡即儋林予謂此胡種落依/阻林薄因曰林胡儋都甘翻種章勇翻)歸使樓緩之
秦仇液之韓王賁之楚(歸謂趙王自略中山歸也仇姓/也春秋時宋有大夫仇牧液音)
(亦之往也如也賁音奔康曰離之父翦之子予按離/父翦子秦將也此王賁乃趙人康説非是將即亮翻)冨
丅之魏(富姓也春秋時/周有大夫富辰)趙爵之齊代相趙固主胡致其
兵(相息亮翻致/者使之至者)　楚王與齊韓合從(楚與齊韓合從尋/即倍之適足致齊)
(韓之兵耳/從子容翻)
十年彗星見(彗星出所謂埽星本類星末類彗小者數/寸長或竟天見則兵起主埽除除舊布新)
(唐史臣曰彗體無光傅日以為光故夕見則東指晨見/則西指或長或短光芒所及則為災乂曰孛星彗之屬)
(也偏指曰彗氣四出口孛孛者孛孛非常惡氣之所生/災甚于彗天文書謂五星之精為妖歲星流為蒼彗熒)
(或填星散為赤彗黄彗太白辰星變為白彗黑彗彗祥/歳翻又徐醉翻又旋芮翻見賢遍翻埽所報翻傅讀曰)
(附孛蒲内翻妖于/遥翻塡讀曰鎭)　趙王伐中山取丹邱爽陽鴻之塞
又取鄗石邑封龍東垣(史記正義曰丹邱邢州縣予按/隋唐志邢州有内邱縣漢之中)
(邱縣也未嘗有丹邱不知其何據爽陽鴻之塞史記作/華陽䲭之塞括地志曰北岳别名曰華陽臺即常山也)
(在定州恒陽縣北百四十里徐廣曰䲭作鴻鴻上故闗/今名汝城在定州唐縣東北六十里又有鴻上水出唐)
(縣北葛洪山山接北岳恒山皆在定州界班志石邑縣/屬常山郡井陘山在西括地志石邑故城在恒州鹿泉)
(縣南三十五里封龍山一名飛龍山在恒州鹿泉縣南/四十五里邑盖因山為名洪氏𨽻釋載後漢所立白石)
(碑云常山國元氏縣界有封龍山東垣即漢眞定國之/眞定縣漢髙帝更名史記正義曰趙之東垣在恒州眞)
(定縣南八里故常山城是也鄗呼各翻垣于元翻/華户化翻恒户登翻䲭丑之翻陘音刑更工衡翻)中山
獻四邑以和　秦宣太后異父弟曰穰矦魏冉同父弟
曰華陽君芊戎王之同母弟曰高陵君涇陽君魏冉最
賢(秦封穰矦于陶陶即范蠡所居陶邑孟康曰陶即定/陶班志定陶縣屬濟陰郡下云封于穰與陶穰縣屬)
(南陽郡去定陶差逺水經注曰穰矦封于穰益封于陶/其免相也出之陶而卒陶有穰矦冢穰音人羊翻華陽)
(即武王歸馬之地水經註洛水自上洛縣東北分為二/水枝渠東北出為門水水東北歴楊華之山即華陽也)
(華音户化翻芉眉婢翻相息亮翻卒子恤翻冢知隴翻/班志髙陵縣屬馮翊涇陽縣屬安定杜佑曰京兆涇陽)
(縣乃秦封涇陽君之地漢涇陽縣在今平凉郡界涇陽/故城是也宋白曰雍州涇陽本秦舊縣與杜佑同索隱)
(曰高陵君名顯涇陽君名/悝索山客翻悝苦回翻)自惠王武王時任職用事武
王薨諸弟争立唯魏冉力能立昭王(惠王即惠文王/昭王即昭襄王)昭
王即位以魏冉為將軍衛咸陽是歲庻長壯及大臣諸
公子謀作亂(長知/丈翻)魏冉誅之及惠文后皆不得良死(惠/文)
(后昭王嫡母也死/于正命曰良死)悼武王后出居于魏(悼武王后即秦/武王后昭王嫂)
(也/)王兄弟不善者魏冉皆滅之王少宣太后自治事任
魏冉為政威震秦國(少詩照翻治直之翻/為范睢間魏冉張本)
十一年秦王楚王盟于黄棘(史記正義曰黄棘盖在房/襄二州予按班志南陽郡)
(有棘陽縣應劭曰/縣在棘水之陽)秦復與楚上庸(三年秦敗楚師虜/屈匄取楚上庸)
十二年彗星見(彗祥歲翻乂徐醉翻/旋芮翻見賢遍翻)　秦取魏蒲阪晉
陽封陵(晉陽史記世家作陽晉其地當在蒲阪之東風/陵之西大河之陽且本晉地也故謂之陽晉蘇)
(秦所謂衛陽晉之道盖以魏境有陽晉故在衛境者稱/衛陽晉以别之括地志曰晉陽故城今名晉城在蒲州)
(虞鄉縣西水經注函谷闗直北隔河有崇阜巍然獨秀/世謂之風陵酈道元所謂函谷則潼闗也史記正義曰)
(封陵在蒲州唐志河中府河東縣南有/風陵闗今若據括地志則晉陽亦通)又取韓武遂(九/年)
(秦歸韓/武遂)　齊韓魏以楚負其從親(九年楚與齊韓合從/盖即負之也從子容)
(翻/)合兵伐楚楚王使太子横為質于秦以請救(質音/致)秦
客卿通將兵救楚三國引兵去(將即亮翻又/音如字領也)
十三年秦王魏王韓太子嬰㑹于臨晉韓太子至咸陽
而歸秦復與魏蒲阪(阪音反去年/秦取魏蒲阪)　秦大夫有私與楚
太子鬭者太子殺之亡歸(楚太子質秦而亡歸復質于/齊秦以為言而誘䧟其父齊)
(乘其父出而/要之以利)
十四年日有食之既　秦人取韓穰(班志穰縣屬南陽/郡以時考之當屬)
(楚然韓得潁川之地與南陽接境七國兵爭疆場/之間一彼一此或者此時穰屬韓歟穰之羊翻)
蜀守煇叛秦秦司馬錯往誅之(蜀守蜀郡守也史記秦/紀作蜀侯華陽國志曰)
(秦封王子煇為蜀侯蜀侯祭歸胙于王後母疾之加/毒以進王大怒使司馬錯賜煇劍守音狩煇索隱音)
(暉/)　秦庶長奐㑹韓魏齊兵伐楚(修楚太子亡歸/之怨長知丈翻)敗
其師于重邱殺其将唐昧遂取重邱(唐姓本于唐堯/春秋之時有二)
(重邱衞孫蒯飲馬于重邱杜預曰曹邑諸侯同盟于/重邱杜預曰齊地時楚之境皆不至此吕氏春秋曰)
(齊令章子與韓魏攻荆荆使唐薎將兵應之夾泚而/軍章子夜襲之斬薎于是水之上水經注曰泚水又)
(西澳水注之水北出茈邱山南入于泚水意者重邱/即茈邱也敗補邁翻將即亮翻昧荀子作蔑楊倞註)
(曰與昩同語音相近當音末索隱/音莫葛翻重直龍翻茈才支翻)　趙王伐中山中山
君犇齊
十五年秦涇陽君為質于齊(質音/致)　秦華陽君伐楚大
破楚師斬首三萬殺其將景缺取楚襄城(班志襄城縣/屬潁川郡有)
(西不羮楚靈王所謂大城陳蔡不羮賦皆千乘是也將/即亮翻陸徳明曰不羮舊音郎漢書地理志作更字乘)
(䋲證/翻)楚王恐使太子為質于齊以請平(為楚懷王入秦/而卒齊留太子)
(以邀楚/張本)　秦樗里疾卒以趙人樓緩為丞相(樗丑于翻/卒子恤翻)
(相息/亮翻)　趙武靈王愛少子何欲及其生而立之(少詩照/翻及其)
(生者及其生/而親見之)
十六年五月戊申大朝東宫(朝直/遥翻)傳國於何王廟見禮
畢出臨朝(廟見始即位而見/祖廟也見賢遍翻)大夫悉為臣肥義為相國
并傳王(相國之官始此秦漢因之漢魏以/降其位望尊於丞相相息亮翻)武靈王自號
主父(主父言爲國之主之父也一/曰言其子主國而已則父也)主父欲使子治國身
胡服将士大夫西北畧胡地(治直之翻将即/亮翻又如字)将自雲中
九原南襲咸陽于是詐自為使者入秦(使疏/吏翻)欲以觀秦
地形及秦王之為人秦王不知已而怪其狀甚偉非人
臣之度(賓主相見交際之禮/已方怪其非人臣)使人逐之主父行已脱闗
矣審問之乃主父也(謂已脱身/出秦闗也)秦人大驚　齊王魏王
㑹于韓　秦人伐楚取八城秦王遺楚王書曰始寡人
與王約為兄弟盟于黄棘(見上十一年/遺于季翻)太子入質至驩
也(質音致見/十二年)太子陵殺寡人之重臣不謝而亡去(見十/三年)
寡人誠不勝怒(勝音/升)使兵侵君王之邊(謂戰重邱/取襄城)今聞
君王乃令太子質于齊以求平(見十/五年)寡人與楚接境婚
姻相親(妻父曰婚壻父曰姻字書婚昏也禮娶以昏時/婦人隂也故曰婚壻家女之所因故曰姻字林)
(婚婦家姻壻家賈公彦曰各據男女身則男曰昏女曰/姻若以親言之則女之父曰婚壻之父曰姻予按張儀)
(言秦楚嫁女娶婦為昆弟之國考之于史自赧王四年/至是年秦楚未嘗嫁娶也至十九年楚懷王死于秦至)
(二十三年楚襄王逆婦于秦蓋先己/約親其後襄王終䘮始逆婦成婚姻)而今秦楚不驩則
無以令諸侯(令力/政翻)寡人願與君王㑹武闗面相約結盟
而去寡人之願也楚王患之欲往恐見欺欲不往恐秦
益怒昭睢曰毋行而發兵自守耳(睢息遺翻/又七余翻)秦虎狼也
有并諸侯之心不可信也懷王之子蘭勸王行王乃入
秦秦王令一将軍詐為王伏兵武闗楚王至則閉闗刼
之與俱西至咸陽朝章臺如藩臣禮(朝直遥翻秦章臺/宫在渭南漢張敞)
(走馬章臺街孟康曰在長安中臣瓉曰街在章臺下漢/長安在渭南以此言之章臺宫在渭南明矣瓉藏旱翻)
要以割巫黔中郡楚王欲盟秦王欲先得地楚王怒曰
秦詐我而又彊要我以地(要一遥翻黔其今翻/彊其良翻又其兩翻)因不復
許秦人留之(復扶/又翻)楚大臣患之乃相與謀曰吾王在秦
不得還要以割地而太子為質于齊(還從宣翻又音如/字要一遥翻質音)
(致/)齊秦合謀則楚無國矣欲立王子之在國者昭睢曰
王與太子俱困於諸侯今又倍王命而立其庻子不宜
(睢息隨翻/倍蒲妹翻)乃詐赴于齊(詐言楚王薨而/請太子還王楚)齊湣王召羣臣
謀之或曰不若留太子以求楚之淮北(湣讀曰閔楚滅/陳蔡封畛于汝)
(滅越取吳故地并有古徐夷之/地皆在淮北即楚所謂下東國)齊相曰不可郢中立王
(郢楚都班志南郡江陵縣故楚郢都楚文王自丹陽徙/此後九世平王城之又後十世秦拔之東徙夀春亦名)
(曰郢水經江水東逕江陵縣故城南又東逕郢城南注/云今江陵城楚船官地春秋之者宫郢城即子囊遺言)
(所城者劉昫曰故楚都之郢城今江陵/縣北十五里紀南城是也相息亮翻)是吾抱空質而
行不義於天下也(質音/致)其人曰不然郢中立王因與其
新王市曰予我下東國吾為王殺太子(市謂相要以利/如市道也予讀)
(曰與為/于偽翻)不然将與三國共立之(三國謂/齊韓魏)齊王卒用其相
計而歸楚太子(卒子/恤翻)楚人立之　秦王聞孟嘗君之賢
使涇陽君為質於齊以請孟嘗君來入秦秦王以為丞
相(質音/致)
十七年或謂秦王曰孟嘗君相秦必先齊而後秦(先後/皆去)
(聲/)秦其危哉秦王乃以樓緩為相囚孟嘗君欲殺之孟
嘗君使人求解於秦王幸姬姬曰願得君狐白裘(狐白/裘緝)
(狐掖之皮為之所謂千金/之裘非一狐之掖者也)孟嘗君有狐白裘已獻之秦
王無以應姬求客有善為狗盗者入秦藏中(物之所藏/曰藏音徂)
(浪/翻)盗狐白裘以獻姬姬乃為之言于王而遣之(為于/偽翻)王
後悔使追之孟嘗君至闗闗法雞鳴而出客時尚蚤(蚤/古)
(早字/通)追者將及客有善為鷄鳴者野鷄聞之皆鳴孟嘗
君乃得脱歸　楚人告于秦曰頼社稷神靈國有王矣
秦王怒發兵出武關撃楚斬首五萬取十六城　趙王
封其弟為平原君(班志平原縣屬平原郡勝封于東武/城號平原君非封于平原也東武城)
(屬清河郡杜佑曰今貝州武城縣是也/盖定襄有武城時同屬趙故此加東也)平原君好士(好/呼)
(到/翻)食客嘗數千人有公孫龍者善為堅白同異之辨(漢/書)
(藝文志公孫龍子十四篇註云即為堅白同異之辨者/成元英荘子疏云公孫龍著守白論行于世堅白即守)
(白也言堅執其説如墨子墨守之義自堅白之論起辨/者互執是非不勝異説公孫龍能合衆異而為同故謂)
(之同異史記注曰晉太康地記云汝南西平縣有龍淵/水可用淬刀劒極堅利故有堅白之論云黄所以為堅)
(也白所以為利也或曰黄所以為不堅白所/以為不利二説未知孰是勝音升淬取内翻)平原君客
之孔穿自魯適趙(按孔叢子孔穿孔子之後孫愐曰孔/姓殷湯之後本自帝嚳元妃簡狄吞)
(乙卵生契賜姓子氏至湯以其祖感乙而生故名履字/天乙後代以子加乙始為孔氏至宋孔父遭華督之難)
(其子奔魯故孔子生于魯愐彌兖/翻嚳苦沃翻華户化翻難乃旦翻)與公孫龍論臧三耳
(三耳如荘子所載鷄三足之説荘子䟽謂數起于一一/與一為二二與一為三三名雖立寔無定體故鷄可以)
(為三足則兩耳三耳其説亦猶是耳一説耳主聽兩耳/形也兼聽而言可得為三臧臧獲之臧臧獲奴婢也)
龍甚辯析(辯别也析分也言/分别甚精微也)子高弗應俄而辭出明日
復見平原君(子高孔穿字/也復扶又翻)平原君曰疇昔公孫之言信
辯也(毛晃曰疇曩也昔/夕也疇昔曩夕也)先生以為何如對曰然幾能令
臧三耳矣(毛晃曰然如也是也語决辭/幾居依翻令使也音力丁翻)雖然寔難僕願
得又問于君今謂三耳甚難而寔非也謂兩耳甚易而
寔是也不知君将從易而是者乎其亦從難而非者乎
平原君無以應明日謂公孫龍曰公無復與孔子高辯
事也(易弋/豉翻)其人理勝于辭公辭勝于理終必受詘鄒衍
過趙(過古/禾翻)平原君使與公孫龍論白馬非馬之説(此亦/荘子)
(所謂狗非犬之説疏云狗之與犬一實兩名名實合則/此為狗彼為犬名實離則狗異于犬又墨子曰狗犬也)
(然狗非狗犬也大指/與白馬非馬之説同)鄒子曰不可夫辯者别殊類使不
相害序異端使不相亂抒意通指(夫音扶别彼列翻索/隱曰抒音墅抒者舒)
(也乂常恕翻/康曰亦音舒)明其所謂使人與知焉不務相迷也(與音/如字)
(又讀/曰預)故勝者不失其所守不勝者得其所求(辯以求是/辨雖不勝)
(而得審其是所/謂得其所求也)若是故辯可為也及至煩文以相假飾
辭以相惇(惇都昆翻廹也/詆也誰何也)巧譬以相移引人使不得及
其意如此害大道夫繳紛爭言而競後息(索隱繳音糾/康吉弔切非)
(言其言戾紛然而爭欲人/先屈務在人後方止也)不能無害君子衍不為也座
皆稱善(言一座之人皆/稱衍言為善)公孫龍由是遂絀(通鑑書此言/小辨終不足)
(破大道絀音敕律翻説文/曰絀貶下也又讀與屈同)
　
　
　
　
　
　
　
　
　
　資治通鑑巻三
