
　　唐正議大夫行袐書少監琅邪縣開國子顔師古注
　司馬相如傳第二十七下
相如為郎數嵗會唐䝉使略通夜郎僰中(師古曰行取/曰略夜郎僰)
(中皆西南夷也/僰音蒲北反)發巴蜀吏卒千人郡又多為發轉漕萬
餘人用軍興法誅其渠率(師古曰/渠大也)巴蜀民大驚恐上聞
之乃遣相如責唐䝉等因諭告巴蜀民以非上意檄曰
告巴蜀太守蠻夷自擅不討之日乆矣時侵犯邊境勞
士大夫陛下即位存撫天下集安中國然後興師出兵
北征匈奴單于怖駭交臂受事屈膝請和康居西域重
譯納貢稽首来享(師古曰來入朝覲豫享祀也/一曰享獻也獻其國珍也)移師東
指閩越相誅右弔番禺太子入朝(文穎曰弔至也番禺/南海郡治也東伐越)
(後至番禺故言右也師古曰南越為東越所伐漢發兵/救之南越蒙天子徳恵故遣太子入朝所以云弔耳非)
(訓至/也)南夷之君西僰之長常效貢職不敢惰怠延頸舉
踵喁喁然(師古曰喁喁衆口/向上也音魚龍反)皆鄉風慕義欲為臣妾(師/古)
(曰鄉讀/曰嚮)道里遼逺山川阻深不能自致(師古曰/致至也)夫不順
者已誅而為善者未賞故遣中郎將徃賓之發巴蜀之
士各五百人以奉幣衛使者不然(張揖曰不/然之變也)靡有兵革
之事戰鬭之患今聞其乃發軍興制(師古曰以發軍之/法為興衆之制也)
驚懼子弟憂患長老郡又擅為轉粟運輸皆非陛下之
意也當行者或亡逃自賊殺(師古曰賊/猶害也)亦非人臣之節
也夫邊郡之士聞㷭舉燧燔(孟康曰㷭如覆米䉛縣著/契臯頭有冦則舉之燧積)
(薪有冦則燔然之也○/宋祁曰䉛音郁漉水籔)皆攝弓而馳荷兵而走(師古曰/攝謂張)
(弓注矢而持之/也攝音女渉反)流汗相屬惟恐居後(師古曰屬逮/也音之欲反)觸白
刃冒流矢(師古曰/冒犯也)議不反顧計不旋踵人懐怒心如報
私讐彼豈樂死惡生非編列之民而與巴蜀異主哉(師/古)
(曰編列謂編戸/也編音布先反)計深慮逺急國家之難而樂盡人臣之
道也故有剖符之封析圭而爵位為通侯(如淳曰析中/分也白蔵天)
(子青在/諸侯也)居列東第(師古曰東第甲宅也居/帝城之東故曰東第也)終則遺顯號
於後世傳土地於子孫事行甚忠敬居位甚安佚(師古/曰佚)
(樂也讀/與逸同)名聲施於無窮功烈著而不滅是以賢人君子
肝腦塗中原膏液潤埜屮而不辭也(師古曰埜與壄同/古野字也􁁈古草)
(字/)今奉幣使至南夷(○宋祁云越/本使作役)即自賊殺或亡逃抵
誅(師古曰抵至也亡/逃而至於誅也)身死無名(師古曰無/善名也)諡為至愚(師/古)
(曰諡者行之迹也終以愚/死後葉傳稱故謂之諡)恥及父母為天下笑人之度
量相越豈不逺哉然此非獨行者之罪也父兄之教不
先子弟之率不謹(師古曰不先者謂/往日不素教之也)寡亷鮮恥而俗不
長厚也(師古曰寡鮮皆少/也鮮音息淺反)其被刑戮不亦宜乎陛下患
使者所司之若彼(○宋祁曰所/司疑作有司)悼不肖愚民之如此故
遣信使(師古曰誠信之/人以為使也)曉諭百姓以發卒之事(師古曰/諭告也)
因數之以不忠死亡之罪(師古曰數責/也音所具反)讓三老孝弟以
不教誨之過(師古曰讓責也責/其教誨不備也)方今田時重煩百姓(師/古)
(曰重難也不/欲召聚之也)已親見近縣(師古曰近縣之人使者已自/見而口諭之矣故為檄文馳)
(以示逺/所也)恐逺所谿谷山澤之民不徧聞檄到亟下縣道
(師古曰亟急也/縣有蠻夷曰道)咸諭陛下意毋忽(師古曰忽/怠忽也)相如還報
(師古曰使訖/還報天子也)唐蒙已略通夜郎因通西南夷道發巴蜀
廣漢卒作者數萬人治道二嵗道不成士卒多物故(師/古)
(曰物故死也/解在蘇武傳)費以億萬計蜀民及漢用事者多言其不
便是時卭莋之君長(文頴曰卭者今為卭都縣莋者今/為定莋縣師古曰莋音才各反)
聞南夷與漢通得賞賜多多欲願為内臣妾請吏比南
夷上問相如相如曰卭莋冉駹者近蜀道易通(師古曰/今䕫州)
(開州等首領姓冉者/皆舊冉種也駹音尨)異時嘗通為郡縣矣(師古曰異時/猶言徃時也)
至漢興而罷今仍復通為置縣愈於南夷(晋灼曰南夷/謂犍為牂牁)
(也西夷謂越巂益州/也師古曰愈勝也)上以為然乃拜相如為中郎將建
節徃使副使者王然于壺充國呂越人馳四乘之傳(師/古)
(曰傳音/張戀反)因巴蜀吏幣物以賂西南夷至蜀太守以下郊
迎(師古曰迎於郊界之上也○宋/祁曰太守字上疑更有蜀字)縣令負弩矢先驅(師/古)
(曰導/路也)蜀人以為寵於是卓王孫臨卭諸公皆因門下獻
牛酒以交驩卓王孫喟然而嘆自以得使女尚司馬長
卿晩(師古曰尚猶配也義與尚公主同今流俗書本此/尚字作當葢後人見前云文君恐不得當故改此)
(文以就/之耳)乃厚分與其女財與男等相如使略定西南夷
卭莋冉駹斯榆之君皆請為臣妾除邊闗邊闗益斥(師/古)
(曰斥開廣也○宋祁云/淳化本無下邊闗二字)西至沬若水(張揖曰沬水出蜀/廣平徼外若水出)
(旄牛徼外師/古曰沬音妹)南至牂柯為徼(張揖曰徼謂以木石水為/界者也如淳曰斯榆之君)
(等自求去邊闗欲與牂柯作/徼塞也師古曰徼音工釣反)通靈山道橋孫水(張揖曰/鑿開靈)
(山道置靈道縣孫水出臺登縣南至㑹/無入若水師古曰於孫水上作橋也)以通卭莋還報
天子大說(師古曰說/讀曰恱)相如使時蜀長老多言通西南夷
之不為用大臣亦以為然相如欲諫業已建之不敢(師/古)
(曰本由相如立此/事故不敢更諫也)乃著書藉蜀父老為辭而已詰難之
以風天子(師古曰藉假/也風讀曰諷)且因宣其使指令百姓皆知天
子意其辭曰漢興七十有八載徳茂存乎六世(○宋祁/曰六世)
(髙帝恵帝吕氏文帝/景帝通武帝六世)威武紛云湛恩汪濊(師古曰紛云/盛貎汪濊深)
(廣也湛讀曰沈汪音烏皇反濊/音於喙反○宋祁曰汪當作□)羣生霑濡洋溢乎方外
(師古曰/洋音羊)於是乃命使西征随流而攘(師古曰攘郤退/也音人羊反)風
之所被罔不披靡(師古曰被/音丕靡反)因朝冉從駹定莋存卭略
斯榆舉苞蒲結軌還轅東鄉將報(師古曰結屈也軌車/迹也鄉讀曰嚮報報)
(天子/也)至於蜀都耆老大夫搢紳先生之徒二十有七人
儼然造焉(師古曰造至也/造音千到反)辭畢進曰(師古曰辭謂/初謁見之辭)葢聞
天子之於夷狄也其義覊縻勿絶而已(師古曰羈馬絡/頭也縻牛紖也)
(言牽制之故取喻也/○宋祁曰於疑作牧)今罷三郡之士通夜郎之塗(師古/曰罷)
(讀曰/疲)三年於茲而功不竟士卒勞倦萬民不贍今又接
之以西夷百姓力屈恐不能卒業(師古曰屈盡也/卒終也業事也)此亦
使者之累也(師古曰累/音力瑞反)竊為左右患之且夫卭莋西僰
之與中國並也歴年茲多不可記已(師古曰已語/終之辭也)仁者
不以徳來強者不以力并意者殆不可乎(師古曰言古/徃帝王雖有)
(仁徳不能招来之雖有強力不/能并吞之以其險逺理不可也)今割齊民以附夷狄弊
所恃以事無用(師古曰所恃即中國之/人也無用謂西南夷也)鄙人固陋不識
所謂使者曰烏謂此乎(師古曰烏/於何也)必若所云則是蜀不
變服而巴不化俗也僕尚惡聞若說(師古曰尚猶也若/如也言僕猶惡聞)
(如此之說况乎逺識之人也惡音一故反○宋/祁曰若汝爾也荘子予語若之類不容詁為如)然斯事
體大固非觀者之所覯也(師古曰覯/見也音搆)余之行急其詳不
可得聞已(師古曰言行程急速/不暇為汝詳言之)請為大夫粗陳其畧(師/古)
(曰粗猶麄也/音千戸反)葢世必有非常之人然後有非常之事有
非常之事然後有非常之功非常者固常人之所異也
(師古曰常人見/之以為異也)故曰非常之元黎民懼焉(師古曰元始/也非常之事)
(其始難知/衆人懼之)及臻厥成天下晏如也(師古曰臻至/也晏安也)昔者洪
水沸出汜濫衍溢民人升降移徙崎嶇而不安夏后氏
戚之乃堙洪原(師古曰堙塞也水/本曰原堙音因)决江疏河灑沈澹災
東歸之於海(師古曰疏通也灑分也沈深也澹安也言/分散其深水以安定其災也灑音所宜反)
(澹音徒/濫反)而天下永寧當斯之勤豈惟民哉心煩於慮而
身親其勞躬傶骿胝無胈膚不生毛(張揖曰躬體也傶/凑理也孟康曰胈)
(毳膚皮也言禹勤骿胝無有毳毛也師古曰骿音歩千/反胝音竹尸反胈音歩曷反臣佖曰檢字書無傶字又)
(戚字說文曰戊也按李善注文選云孟康曰湊湊理也/疑漢書傳寫相承誤以湊字作傶字耳合為湊○宋祁)
(曰傶南本浙本並作戚集韻傶與戚同收注云博雅近/也此文難得句不知師古如何讀之必以躬傶骿胝無)
(胈為一句膚不生毛/為一句則長短不均)故休烈顯乎無窮聲稱浃乎于茲
(師古曰休羙也烈業也浃徹也/于茲猶言今茲也浃音子牒反)且夫賢君之踐位也豈
特委瑣握􁗍拘文牽俗(師古曰握􁗍局陿也不拘微細/之文不牽流俗之議也􁗍音初)
(角/反)循誦習傳當世取說云爾哉(師古曰說讀曰恱言非/直因循自誦習所傳聞)
(取羙恱於/當時而已)必將崇論谹議創業垂統為萬世規(師古曰/谹深也)
(音/宏)故馳騖乎兼容并包而勤思乎參天貳地(師古曰比/徳於地是)
(貳地也地與已并/天為三是參天也)且詩不云乎普天之下莫非王土率
土之濱莫非王臣(師古曰小雅北山之/詩也普大也濱涯也)是以六合之内
八方之外(師古曰天地四方謂之六/合四方四維謂之八方也)浸滛衍溢(師古曰/浸滛猶)
(漸漬也衍溢/言有餘也)懐生之物有不浸潤於澤者賢君恥之今
封疆之内冠帯之倫(師古曰/倫類也)咸獲嘉祉靡有闕遺矣而
夷狄殊俗之國遼絶異黨之域舟車不通人迹罕至政
教未加流風猶微内之則犯義侵禮於邊境外之則邪
行横作放殺其上(師古曰内之謂通其朝獻也外之謂/棄而絶之也横音胡孟反殺讀曰弑)
君臣易位尊卑失序父兄不辜㓜孤為奴虜係絫號泣
(師古曰為人所獲而絫係/之故號泣也絫力追反)内鄉而怨(師古曰鄉讀曰嚮/嚮中國而怨慕也)
曰葢聞中國有至仁焉徳洋恩普(師古曰/洋多也)物靡不得其
所今獨曷為遺已(師古曰曷何也已/謂怨者之身也)舉踵思慕若枯旱
之望雨盭夫為之垂涕(張揖曰狠戾之夫也/師古曰盭古戾字)况乎上聖
又烏能已(師古曰烏猶/焉也已止也)故北出師以討强胡南馳使以
誚勁越(師古曰誚責/也音材笑反)四面風徳(師古曰/風化也)二方之君鱗集
仰流(師古曰二方謂西夷及南夷也/若魚鱗之相次而仰向承流也)願得受號者以億
計(師古曰號謂爵號也一/曰受天子之號令也)故乃闗沬若(張揖曰以沬/若水為闗也)徼
牂柯鏤靈山梁孫原(師古曰鏤謂疏通之以開道/也梁橋也孫原孫水之原也)創道
徳之塗垂仁義之統將博恩廣施逺撫長駕(張揖曰駕/行也使㤙)
(逺安長/行之也)使疏逖不閉(師古曰逖逺也言疏/逺者不被閉絶也)曶爽闇昧得
燿乎光眀(師古曰曶爽未/眀也䀜音忽)以偃甲兵於此而息討伐於
彼遐邇一體中外禔福不亦康乎(師古曰禔安也康樂/也禔音土支反○宋)
(祁曰禔景本止支/反浙本上支反)夫拯民於沈溺(師古曰拯升也言人/在沈溺之中升而舉)
(之/也)奉至尊之休徳(師古曰/休羙也)反衰世之陵夷繼周氏之絶
業(師古曰陵夷/謂㢮替也)天子之急務也百姓雖勞又惡可以已
哉(師古曰惡讀與/烏同已止也)且夫王者固未有不始於憂勤而終
於佚樂者也(師古曰言始能憂勤則終/獲逸樂也佚字與逸同)然則受命之符
合在於此(張揖曰合在於憂/勤逸樂之中也)方將增太山之封加梁父
之事鳴和鸞揚樂頌上咸五下登三(李竒曰五帝之徳/比漢為减三王之)
(徳漢出其上師古曰此說非也咸皆也言漢徳與五帝/皆盛而登於三王之上也相如不當言漢減於五帝也)
觀者未覩指聼者未聞音猶焦朋已翔乎寥廓(師古曰/寥廓天)
(上寛廣之/處寥音聊)而羅者猶視乎藪澤(師古曰澤/無水曰藪)悲夫於是諸
大夫茫然(師古曰茫/音莫郎反)喪其所懐來失厥所以進(師古曰/初有所)
(懐而来欲進而陳之/今并喪失其来意也)喟然並稱曰允哉漢徳(師古曰允/信也小雅)
(車攻之詩曰/允矣君子)此鄙人之所願聞也百姓雖勞請以身先
之敞罔靡徙遷延而辭避(師古曰敞罔失志/貌靡徙自抑退也)其後人有
上書言相如使時受金失官居嵗餘復召為郎相如口
吃而善著書常有消渇病與卓氏婚饒於財故其事宦
未嘗肯與公卿國家之事(師古曰與讀曰豫○/劉奉世曰事當作仕)常稱疾
閒居不慕官爵(師古曰閒/讀曰閑也)嘗從上至長楊獵(師古曰長/楊宫也在)
(盩/厔)是時天子方好自擊熊豕馳逐壄獸相如因上疏諫
其辭曰臣聞物有同類而殊能者故力稱烏獲㨗言慶
忌(師古曰烏獲秦武王力士也慶/忌吳王僚子也射能㨗矢也)勇期賁育(師古曰孟/賁古之勇)
(士也水行不避蛟龍陸行不避豺狼/發怒吐氣聲響動天夏育亦猛士也)臣之愚竊以為人
誠有之獸亦宜然今陛下好陵阻險射猛獸卒然遇逸
材之獸駭不存之地(師古曰卒讀曰猝音千忽反謂暴/疾也不存不可得存安也○劉攽)
(曰不存猶言不虞/下文云存變之意)犯屬車之清塵(應劭曰古者諸侯貳/車九乗秦滅九國兼)
(其車服漢依秦制故大駕屬車八十一乗師古曰屬者/言相連續不絶也塵謂行而起塵也言清者尊貴之意)
(也而說者乃以為清道灑塵/謂之清塵非也屬音之欲反)輿不及還轅人不暇施巧
雖有烏獲逢蒙之技不得用(師古曰逢蒙古之善射者/也孟子曰逢蒙學射於羿)
枯木朽株盡為難矣是胡越起於轂下而羌夷接軫也
豈不殆哉(師古曰軫車後/横木殆危也)雖萬全而無患然本非天子
之所宜近也(○宋祁曰/或無近字)且夫清道而後行中路而馳(○/宋)
(祁曰浙本馳/字上有后字)猶時有銜橜之變(張揖曰銜馬勒銜也橜/騑馬口長銜也師古曰)
(橜謂車之鉤心也銜橜之變言馬銜或斷鉤/心或出則致傾敗以傷人也橜音鉅月反)况乎渉豐
草騁丘虛(師古曰豐草茂/草也虛讀曰墟)前有利獸之樂而内無存變
之意其為害也不難矣(○宋祁曰越本作不亦難/矣劉敞曰亦字不當刋)夫輕
萬乗之重不以為安樂出萬有一危之塗以為娛臣竊
為陛下不取葢眀者逺見於未萌而知者避危於無形
(師古曰萌謂事始/若草木初生者也)旤固多藏於隠微而發於人之所忽
者也故鄙諺曰家絫千金坐不垂堂(張揖曰畏櫩瓦堕/中人也師古曰垂)
(堂者近堂邊外自恐墜墮耳非畏/櫩瓦也言富人之子則自愛深也)此言雖小可以諭大
臣願陛下留意幸察上善之還過宜春宫相如奏賦以
哀二世行失(師古曰宜春本秦之離宫胡亥于此/為閻樂所殺故感其處而哀之也)其辭
曰登陂陁之長阪兮坌入曾宫之嵯峩(蘇林曰坌音馬/坌叱之坌張揖)
(曰坌並也師古曰曽重也嵯峩髙貌也陂音普/何反陁音徒何反坌音普頓反又音歩頓反)臨曲江
之隑州兮望南山之參差(張揖曰隑長也苑中有曲江/之象中有長洲也師古曰曲)
(岸頭曰隑隑即碕字耳言臨曲岸之/洲今猶謂其處曰曲江隑音鉅依反)巖巖深山之谾谾
兮通谷􁢼乎􁡏谺(晉灼曰谾音籠古豅字也師古曰谾/谾深通貌􁢼音呼活反􁡏大開貌􁡏)
(音呼含反谺/音呼加反)汨淢靸以永逝兮注平臯之廣衍(師古曰/汨淢疾)
(貌也靸然輕舉意也臯水邊地也/汨音于筆反淢音域靸音先合反)觀衆樹之蓊薆兮覽
竹林之榛榛(師古曰蓊薆䕃蔽貌榛榛盛貌蓊/音烏孔反薆音愛榛音側中反)東馳土
山兮北掲石瀨(師古曰掲褰衣而渡也石面/淺水曰瀨音賴掲音丘例反)弭節容與
兮歴弔二世持身不謹兮亡國失勢信讒不寤兮宗廟
滅絶(師古曰信讒/謂殺李斯也)烏乎操行之不得(師古曰操/音千到反)墓蕪穢
而不修兮魂亡歸而不食(○宋祁曰姚本作墳墓蕪穢/而不修魂魄亡歸而不食)
相如拜為孝文園令上既羙子虛之事相如見上好僊
因曰上林之事未足羙也尚有靡者(師古曰/靡麗也)臣嘗為大
人賦未就(師古曰/就成也)請具而奏之相如以為列僊之儒居
山澤間(師古曰儒柔也術士之稱也凡有道術皆為/儒今流俗書本作傳字非也後人所改耳)形
容甚臞(師古曰臞瘠也音/鉅句反又音衢)此非帝王之僊意也乃遂奏
大人賦其辭曰世有大人兮在乎中州(師古曰大人以/諭天子也中州)
(中國/也)宅彌萬里兮曾不足以少留(師古曰/彌滿也)悲世俗之迫
隘兮朅輕舉而逺游(師古曰朅去意/也音丘例反)乘絳幡之素蜺兮
載雲氣而上浮(張揖曰乘用也赤氣為幡綴以/白氣也師古曰上音時掌反)建格澤
之修竿兮(張揖曰格澤之氣如炎火狀黄白色起地上/至天下大上銳修長也建此氣為長竿也師)
(古曰格音胡各/反澤音大各反)總光燿之采旄(張揖曰旄葆也總係也/係光耀之氣於長竿以)
(為葆也師古曰緫音揔葆/者即今之所謂纛頭也)垂旬始以為幓兮(李竒曰旬/始氣如雄)
(雞見北斗旁張揖曰幓旒也縣旬始於/葆下以為十二旒也師古曰幓所銜反)曵彗星而為髾
(張揖曰髾燕尾也枻彗/星綴著旒以為燕尾也)掉指橋以偃寋兮(張揖曰指橋/随風指靡也)
(偃寋委曲貌師古曰掉音徒釣反寋音居/偃反○宋祁曰注文指靡也越本無指字)又猗抳以招
揺(晋灼曰猗音依倚反抳音年纚反張揖曰猗抳/下垂貌招揺跳踃也師古曰招音韶踃音蕭)㩜攙
搶以為旌兮靡屈虹而為綢(張揖曰彗星為攙搶注髦/首曰旌今以彗星代之也)
(靡順也綢韜也以㫁虹為旌杠之韜也師古曰韜謂裹/冒旌旗之竿也攙音初咸反搶音初衡反屈音其勿反)
(綢音直/流反)紅杳眇以𤣥湣兮猋風涌而雲浮(蘇林曰𤣥音/炫湣音麵晋)
(灼曰紅赤色貌杳眇深逺也𤣥湣混合也言自絳幡以/下衆氣色盛光采相燿幽藹炫亂也師古曰如猋風之)
(涌如雲之浮言輕/舉也猋音必遥反)駕應龍象輿之蠖略委麗兮驂赤螭
青蛇之蚴蟉宛蜒(文頴曰有翼曰應龍最其神妙者也/師古曰蠖略委麗蚴蟉宛蜒皆其行)
(歩進止之貌也蠖音於縳反麗音力爾反蚴/音一紏反蟉音力紏反宛音於元反蜒音延)低卬夭蟜
裾以驕驁兮詘折隆窮躩以連卷(張揖曰裾直項也驕/驁縦恣也詘折曲委)
(也隆窮舉鬐也躩跳也連卷句蹄也師古曰裾音倨/驕音居召反驁音五到反躩音鉅縳反卷音鉅圎反)沛
艾赳螑仡以佁儗兮(張揖曰沛艾駊騀也赳螑申頸低/卭也仡舉頭也佁儗不前也師古)
(曰沛音普盖反赳音古有反螑音火幼反仡音魚/乞反佁音丑吏反儗音魚吏反佁儗又音態礙)放散
畔岸驤以孱顔(師古曰畔岸自縦之貌也驤舉/也孱顔不齊也孱音士顔反)跮踱輵
螛容以骫麗兮(張揖曰跮踱互前郤也輵螛揺目吐舌/也容龍體貌也骫麗左右相隨也師古)
(曰跮音丑日反踱音丑略反輵音遏/螛音曷骫古委字也麗音力爾反)蜩蟉偃寋怵􁎕以
梁倚(張揖曰蜩蟉掉頭也怵􁎕奔走也梁倚相著也師/古曰蜩音徒釣反蟉音盧鈎反怵音黜􁎕音丑若)
(反倚音/於綺反)紏蓼呌奡踏以朡路兮(張揖曰紏蓼相引也呌/奡相呼也踏下也朡著)
(也皆下著道也師古曰呌奡髙舉之貌蓼/音力紏反奡音五到反踏音㳫朡音届)薎蒙踊躍騰
而狂趭(張揖曰薎蒙飛揚也踊躍跳也騰馳也/趭奔走也師古曰蒙音莫孔反趭音醮)莅颯芔
歙焱至電過兮煥然霧除霍然雲消(張揖曰莅颯飛相/及也芔歙走相追)
(也師古曰莅音利颯/音立芔音諱歙音翕)邪絶少陽而登太隂兮與真人乎
相求(張揖曰少陽東極太隂北極邪度東極而升北極/也真人謂若士也游於太隂之中師古曰真人至)
(真之人也非/指謂若士也)互折窈窕以右轉兮横厲飛泉以正東(張/揖)
(曰飛泉飛谷也在崑崙/山西南師古曰厲渡也)悉徴靈圉而選之兮部署衆神
於揺光(張揖曰揺光北/斗杓頭第一星)使五帝先導兮反大壹而從陵
陽(應劭曰五帝五畤太皥之屬也如淳曰天極大星一/眀者太一常居也張揖曰陵陽仙人陵陽子眀也師)
(古曰令太一反其所居而使陵陽侍從於/已○宋祁曰注文五畤當從浙本作五時)左𤣥㝠而右
黔雷兮(張揖曰𤣥㝠北方黑帝佐也黔雷黔嬴也天上/造化神名也楚辭曰召黔嬴而見之或曰水神)
(也/)前長離而後矞皇(服䖍曰皆神名也師古曰長離靈/鳥也解在禮樂志矞音以出反)
厮征伯僑而役羡門兮詔岐伯使尚方(應劭曰厮役也/張揖曰伯僑仙)
(人王子僑也羡門碣石山上仙人羡門髙也尚主也岐/伯者黄帝太醫屬使主方藥也師古曰征伯僑者仙人)
(姓征名伯僑非王子僑也郊祀志征字作/正其音同耳或說云征謂役使之非也)祝融警而蹕
御兮清氣氛而后行(張揖曰祝融南方炎帝之佐也獸/身人面乘両龍師古曰蹕止行人)
(也御禦也/氛惡氣也)屯余車而萬乘兮綷雲葢而樹華旗(師古曰/綷合也)
(合五采雲以為葢/也綷音子内反)使句芒其將行兮吾欲徃乎南娭(張/揖)
(曰句芒東方青帝之佐也鳥身人面乘両/龍師古曰將行將領從行也娭音許其反)歴唐堯於崇
山兮過虞舜於九疑(張揖曰崇山狄山也海外經曰狄/山帝堯葬於其陽九疑山在零陵)
(營道縣舜所葬也師古曰疑似也/山有九峯其形相似故曰九疑)紛湛湛其差錯兮雜
遝膠輵以方馳(師古曰湛湛積厚之貌差錯交互也雜/遝重絫也膠輵猶交加也湛音徒感反)
(遝音大合/反輵音葛)騷擾衝蓯其紛挐兮滂濞泱軋麗以林離(張/揖)
(曰衝蓯相入貌滂濞衆盛貌泱軋不前也麗靡也林離/槮攦也師古曰衝音尺勇反蓯音相勇反拏音女居反)
(滂音普郎反濞音普備反泱音烏朗反/軋音於黠反槮音所林反欐音所宜反)攅羅列聚叢以
蘢茸兮衍曼流爛痑以陸離(張揖曰痑衆貌一曰罷極/也陸離參差也師古曰蘢)
(葺聚貌流爛布散也痑自放縱也蘢音来孔反茸音而/孔反衍音弋扇反痑音式爾反張云罷極義則非矣)
徑入雷室之砰磷鬱律兮洞出鬼谷之堀礨崴魁(張揖/曰雷)
(室雷淵也洞通也鬼谷在崑崙北直北辰下衆鬼之所/聚也堀礨葳魁不平也師古曰砰磷鬱律深峻貌砰音)
(普萌反磷音力耕反堀音口骨/反礨音洛賄反葳音一廻反)徧覽八紘而觀四海兮
朅度九江越五河(張揖曰九江在廬江尋陽縣南皆東/合為大江者服䖍曰河有九今越其)
(五也晋灼曰五河五湖取河之聲合其音耳師古曰服/晋說五河皆非也五河五色之河也仙經說有紫碧綘)
(青黄之河非謂九河/之内亦非五湖也)經營炎火而浮弱水兮杭絶浮渚
渉流沙(應劭曰楚辭曰越炎火之萬里弱水出張掖刪/丹西至酒泉合黎餘波入於流沙張揖曰杭船)
(也絶度也浮渚流沙中渚也流沙沙與水流行也師古/曰弱水謂西域絶逺之水乗毛車以度者耳非張掖弱)
(水也又流沙但有沙流本無水也言/絶度浮渚乃渉流沙也杭音下郎反)奄息葱極汜濫水
娭兮(張揖曰奄然休息也葱/極葱領山也在西域中)使靈媧鼓琴而舞馮夷(服/䖍)
(曰靈媧女媧也伏犧作琴使女媧鼔之馮夷河伯字也/淮南子曰馮夷得道以潜大川師古曰媧音瓜又工蛙)
(反/)時若曖曖將混濁兮召屏翳誅風伯刑雨師(應劭曰/屏翳天)
(神使也張揖曰風伯字飛/亷師古曰屏音歩丁反)西望崑崙之軋沕荒忽兮(張/揖)
(曰崑崙去中國五萬里天帝之下都也其山廣袤百里/髙八萬仞増城九重面有九井以玉為檻旁有五門開)
(眀獸守之軋沕荒忽不分眀之/貌師古曰沕音勿荒音呼廣反)直徑馳乎三危(張揖曰/三危山)
(在鳥䑕山之西與㟭山相近黒水出/其南陂書曰導黒水至于三危也)排閶闔而入帝宫
兮載玉女而與之歸(張揖曰玉女青/要乘弋等也)登閬風而遥集兮
亢鳥騰而壹止(張揖曰閬風山在崑崙閶闔之中遥逺/也應劭曰亢然髙飛如鳥之騰也師古)
(曰閬音浪/亢音抗)低徊隂山翔以紆曲兮吾乃今日覩西王母
暠然白首戴勝而穴處兮亦幸有三足烏為之使(張揖/曰隂)
(山在崑崙西二千七百里西王母其狀如人豹尾虎首/蓬髪暠然白首石城金室穴居其中三足烏三足青鳥)
(也主為西王母取食在崑崙墟之北如淳曰山海經曰/西王母梯几而戴勝師古曰低徊猶徘徊也勝婦人首)
(飾也漢代謂之華勝暠音/工老反字或作翯音學)必長生若此而不死兮雖濟
萬世不足以喜(師古曰昔之談者咸以西王母為仙靈/之最故相如言大人之仙娱逰之盛顧)
(視王母鄙而陋/之不足羡慕也)回車朅来兮絶道不周(張揖曰不周山/在崑崙東南二)
(千三百/里也)㑹食幽都呼吸沆瀣兮餐朝霞(張揖曰幽都在/北方如淳曰淮)
(南云八極西北曰幽都之門應劭曰列仙傳陵陽子言/春食朝霞朝霞者日始欲出赤黄氣也夏食沆瀣沆瀣)
(北方夜半氣也并天地𤣥黄之氣為/六氣師古曰沆音胡朗反瀣音韰)咀噍芝英兮嘰瓊
華(張揖曰芝草蒻也榮而不實謂之英嘰食也瓊樹生/崑崙西流沙濱大三百圍髙萬仞華蘂也食之長生)
(師古曰芝英芝菌之英也咀音才汝反噍/音才笑反又音才弱反嘰音機又音祈)僸䘲尋而髙
縱兮紛鴻溶而上厲(張揖曰僸卬也鴻溶竦踊也師古/曰僸音角甚反祲音子禁反鴻音)
(胡孔反溶/音弋孔反)貫列缺之倒景兮(服䖍曰列缺天閃也人在/天上下向視日月故景倒)
(在下也張揖曰貫穿也陵陽子眀經曰列缺氣去地/二千四百里倒景氣去地四千里其景皆倒在下也)渉
豐隆之滂濞(應劭曰豐隆雲師也楚辭曰吾令豐隆乘/雲兮淮南子曰季春三月豐隆乃出以將)
(雨師古曰豐隆將雨故言渉也滂濞/雨水多也滂音普郎反濞音匹備反)騁㳺道而修降兮
騖遺霧而逺逝(張揖曰馳疾而遺霧在後也師古曰游/游車也道道車也修長也降下也言周)
(覽天上然後騁車也循長路而下/馳棄遺霧而逺逝也道讀曰導)廹區中之隘陜兮舒
節出乎北垠(師古曰舒緩也/垠崖也音銀)遺屯騎於𤣥闕兮(張揖曰/𤣥闕北)
(極之/山也)軼先驅於寒門(應劭曰寒門北極之門/也師古曰軼過也音逸)下峥嶸而
無地兮(師古曰崢嶸深逺貌/崢音仕耕反嶸音宏)上嵺廓而無天(師古曰嵺/廓廣逺也)
(嵺音/遼)視眩泯而亡見兮聼敞怳而亡聞(師古曰眩泯目/不安也敞怳耳)
(不諦也眩音州/縣之縣泯音眄)乗虛亡而上遐兮超無友而獨存(師古/曰上)
(音時掌反○宋祁曰/友字浙本作有字)相如既奏大人賦天子大說(師古/曰說)
(讀曰/恱)飄飄有陵雲氣游天地之間意相如既病免家居
茂陵天子曰司馬相如病甚可徃從悉取其書若後之
矣(師古曰若汝也言汝/今去已在他人後也)使所忠徃(師古曰使者姓名也/解在食貨志○宋祁)
(曰浙本正/文無使字)而相如已死家無遺書問其妻(○宋祁曰别/本無其字)
對曰長卿未嘗有書也時時著書人又取去長卿未死
時為一卷書曰有使来求書奏之其遺札書言封禪事
(師古曰書於札而/留之故云遺札)所忠奏焉天子異之其辭曰伊上古
之初肇自顥穹生民(師古曰肇始也顥穹皆謂天也顥/言氣顥汗也穹言形穹隆也謂自)
(初始有天地以來/也顥音胡老反)歴選列辟以迄乎秦(師古曰選數也/辟君也迄至也)
(辟音/璧)率邇者踵武聼逖者風聲(文頴曰率循也邇近也/踵蹈也武迹也逖逺也)
(言循履近者之遺迹聼逺者之風聲風謂著於雅頌/者也師古曰風聲㧾謂遺風嘉聲耳無繋於雅頌也)紛
輪威蕤堙滅而不稱者不可勝數也(張揖曰紛輪/威蕤亂貌)繼昭
夏崇號諡略可道者七十有二君(文穎曰昭眀也夏大/也徳眀大相繼封禪)
(於泰山者七/十有二人也)罔若淑而不昌疇逆失而能存(應劭曰罔/無也若順)
(也淑善也疇誰也師古曰言行順善/者無不昌大為逆失者誰能乆存也)軒轅之前遐哉邈
乎其詳不可得聞已(師古曰遐邈皆逺/也已語終之辭)五三六經載籍
之傳維見可觀也(師古曰五五帝也三三皇/也○宋祁曰皇當作王)書曰元首
眀哉股肱良哉(師古曰此虞書益稷之語/也元首君也股肱大臣也)因斯以談君
莫盛於堯臣莫賢於后稷后稷創業於唐公劉發迹於
西戎文王改制爰周郅隆大行越成(文穎曰郅至也行/道也文王始開王)
(業改正朔服色太平之道於是成也應/劭曰大行道徳大行也師古曰郅音質)而后陵遲衰微
千載亡聲豈不善始善終哉(鄭氏曰亡聲無有惡聲也/師古曰雖後嗣衰微政教)
(頺替猶經千/載而無惡聲)然無異端慎所由於前謹遺教於後耳(師/古)
(曰言既創業定制/又垂裕後昆也)故軌迹夷易易遵也(師古曰夷易皆/平也易音弋䜴)
(反/)湛恩庬洪易豐也(師古曰湛讀曰沈沈深/也庬洪皆大也庬音尨)憲度著眀
易則也垂統理順易繼也(張揖曰垂縣也統緒也理道/也文王重易六爻窮理盡性)
(縣於後世其道和順易續而眀孔子得錯其象而彖其/辭也師古曰統業直言所垂之業其理至順故令後嗣)
(易繼之耳非/謂演易也)是以業隆於繦保而崇冠乎二后(孟康曰/繦保謂)
(成王也二后謂文武也周公負成王以致/太平功徳冠於文武者遵成法易故也)揆厥所元終
都攸卒(師古曰元始也都於也攸所也卒/亦終也言度其所始究其所終也)未有殊尤絶
迹可考於今者也(師古曰尤異也考校也/言不得與漢校其徳也)然猶躡梁甫
登太山建顯號施尊名大漢之徳逢涌原泉沕潏曼羡
(師古曰逢讀曰㷭言如㷭火之升原泉之流也沕/潏曼羡盛大之意也沕音勿潏音聿羡音弋扇反)旁魄
四塞雲布霧散(師古曰旁魄廣被/也魄音歩各反)上暢九垓下泝八埏
(服䖍曰暢達也垓重也天有九重如淳曰淮南云若士/謂盧敖吾與汗漫期乎九垓之上孟康曰泝流也埏地)
(之八際也言徳上達於九重之天下流於地之八際/師古曰埏本音延合韻音弋戰反淮南子作八夤也)懐
生之類沾濡浸潤恊氣横流武節焱逝(師古曰言和氣/横被四表威武)
(如焱/之盛)邇陿㳺原迥濶泳末(孟康曰邇近也原本也迥逺/也濶廣也泳浮也㤙徳比之)
(於水近者㳺其原/逺者浮其末也)首惡鬱沒闇昧昭晣(師古曰始為惡/者皆即湮滅素)
(暗昧者皆得光明/也晰音之舌反)昆蟲闓懌囬首面内(文頴曰闓懌皆/樂也師古曰闓)
(讀曰凱言四方幽遐皆懐/和樂回首革面而内嚮也)然后囿騶虞之珍羣徼麋鹿
之怪獸(師古曰言騶虞自擾而充苑囿怪獸自来若入/徼塞言符瑞之盛也徼音工釣反○劉奉世曰)
(此言騶虞可致於囿中/怪獸可驅於徼外耳)導一莖六穂於庖(鄭氏曰導擇/也一莖六穂)
(謂嘉禾之米於庖/厨以供祭祀也)犧雙觡共抵之獸(服䖍曰犧牲也觡/角也抵本也武帝)
(獲白麟両角共一本因以為/牲也○宋祁曰觡音居額反)獲周餘放龜於岐(文頴曰/周放畜)
(餘龜於池沼之中至漢得之於岐山/之旁龜能吐故納新千嵗不死也)招翆黄乘龍於沼
(張揖曰乘龍四龍也孟康曰翠黄乗黄也龍翼馬身黄/帝乗之而仙言見乘黄而招呼之禮樂志曰訾黄其何)
(不來下余吾渥洼水中出神馬故曰乘龍於沼也師古/曰此說非也言招致翠黄及乘龍於池沼耳乘音食證)
(反春秋傳曰帝賜之乘龍○劉奉世曰此則下/文黄龍一瑞也翠黄言其色翠而黄非别物)鬼神接
靈圉賓於閒舘(文頴曰是時上求神仙之人得上郡之/巫長陵女子能與鬼神交接治病輙愈)
(置於上林苑中號曰神君有似於古之靈圉禮待之於/閒舘舍中也師古曰閒讀曰閑○劉奉世曰鬼神接下)
(疑少/三字)竒物譎詭俶儻窮變(師古曰俶/音吐歴反)欽哉符瑞臻茲猶
以為薄不敢道封禪葢周躍魚隕杭休之以燎(應劭曰/杭舟也)
(休羙也師古曰燎祭天也謂武王/伐紂白魚入于王舟俯取以燎)微夫斯之為符也以
登介丘不亦恧乎(服䖍曰介大也丘山也言周以白/魚為瑞登太山封禪不亦慙乎)進
攘之道何其爽與(張揖曰進周也攘漢也爽差也言周/未可封禅而封為進漢可封禪而不)
(為為攘也師古/曰攘古讓字)於是大司馬進曰(文頴曰大司馬上/公故先進議也)陛
下仁育羣生義征不譓(文頴曰/譓順也)諸夏樂貢百蠻執贄(師/古)
(曰夏大也諸夏謂中國/之人比蠻夷為大也)徳牟徃初功無與二(師古曰/牟䓁也)休
烈液洽符瑞衆變期應紹至不特創見(師古曰言符瑞/衆多應期相續)
(而至不獨初創而見也○宋祁曰液疑作/浹期應浙本作斯應予謂疑當作應期)意者太山梁
父設壇場望幸葢號以况榮(孟康曰意者言太山梁父/設壇場望聖帝徃封禪紀)
(號以表榮名也師古曰/幸臨幸也葢發語辭也)上帝垂恩儲祉將以慶成(師古/曰上)
(帝天也言垂恩於下豫/積祉福用慶告成之禮)陛下嗛讓而弗發也(張揖曰不/肯發意徃)
(也師古曰/嗛古謙字)挈三神之歡缺王道之儀(應劭曰挈絶也缺/闕也如淳曰三神)
(地祗天神山嶽也師/古曰挈音口計反)羣臣恧焉(師古曰恧愧/也音女六反)或謂且天
為質闇示珍符固不可辭(師古曰言天道質昧以/符瑞見意不可辭讓也)若然
辭之是泰山靡記而梁甫罔㡬也(張揖曰泰山之上無/所表記梁父壇場無)
(所庶/㡬也)亦各並時而榮咸濟厥世而屈說者尚何稱於後
而云七十二君哉(應劭曰屈絶也言古帝王若但各一/時之榮畢世而絶者則說者無從顯)
(稱於後也師古/曰屈音其勿反)夫修徳以錫符奉符以行事不為進越
也(文頴曰越踰也不/為茍進踰禮也)故聖王弗替而修禮地祗謁欵天
神(文頴曰謁告也欵誠也師古/曰替廢也不廢封禪之事也)勒功中岳以章至尊(張/揖)
(曰葢先禮中岳而幸太/山也師古曰章眀也)舒盛徳發號榮受厚福以浸黎
民皇皇哉斯事天下之壯觀王者之卒業不可貶也(師/古)
(曰皇皇盛貌也卒終也字/或作本或作丕丕大也)願陛下全之(張揖曰願以封/禪全其終也)
而后因雜縉紳先生之略術使獲曜日月之末光絶炎
以展采錯事(文頴曰采官也使諸儒記功著業得觀日/月末光殊絶之眀以展其官職設錯其事)
(業也李竒曰炎音火之光炎師/古曰炎音弋贍反錯音千故反)猶兼正列其義袚飾厥
文作春秋一蓺(孟康曰猶作春秋者正天時列人事也/言諸儒既得展事業因兼正天時列人)
(事敘述大義為一經也師古曰祓除也祓飾者言除去/舊事更飾新文也祓音敷勿反○宋祁曰浙本祓音方)
(吠/反)將襲舊六為七攄之無窮(文頴曰六經加一為七也/師古曰攄布也音丑居反)
俾萬世得激清流揚微波蜚英聲騰茂實(師古曰蜚/古飛字)前
聖之所以永保鴻名而常為稱首者用此(師古曰稱/音尺孕反)宜
命掌故悉奏其儀而覽焉(師古曰掌故太常/官屬主故事者)於是天子
沛然改容曰俞乎朕其試哉(師古曰沛然感動之意也/俞者然也然其所請也沛)
(音普大反/俞音踰)乃遷思回慮總公卿之議詢封禪之事詩大
澤之博廣符瑞之富(孟康曰詩所以詠功徳謂下四章/之頌也大澤之博謂自我天覆雲)
(之油油也廣符瑞之富謂班班之獸以下三章言符應/廣大富饒也○劉奉世曰嘉糓亦符瑞之一也此但包)
(舉作頌之意不必别/之廣謂廣聞其事)遂作頌曰自我天覆雲之油油(蘇/林)
(曰油音油麻之油李竒曰油油雲/行貌孟子曰油然作雲沛然下雨)甘露時雨厥壤可游
(師古曰言雨霧滂沛/其澤可以游泳也)滋液滲漉何生不育(師古曰滲漉/謂潤澤下究)
(故無生而不育也滲/音山禁反漉音鹿)嘉糓六穂我穡曷蓄(李竒曰我之/稼穡何等不)
(蓄/積)匪唯雨之又潤澤之匪唯偏我汜布䕶之(師古曰汜/普也布䕶)
(言遍布也汜/音敷劒反)萬物熙熙懐而慕之名山顯位望君之來
君兮君兮侯不邁哉(師古曰侯何也邁行/也言君何不行封禪)般般之獸樂
我君圃白質黒章其儀可喜(師古曰謂騶虞也般字與/斑同耳從丹青之丹喜音)
(許記/反)旼旼穆穆君子之態(孟康曰旼旼和也穆穆敬也/言容態和且敬有似君子也)
(張揖曰/旼音旻)葢聞其聲今視其來(師古曰言徃昔但聞其聲/今親見其來也來合韻音)
(郎代/反)厥塗靡從天瑞之徴(文頴曰其來之道何從/乎此乃天瑞之應也)兹爾
於舜虞氏以興(文頴曰百獸舞則/騶虞在其中也)濯濯之麟游彼靈畤
孟冬十月君徂郊祀(文頴曰濯濯肥也武帝冬幸雍祠/五畤獲白麟也師古曰濯音直角)
(反大雅靈臺之/詩云麀鹿濯濯)馳我君輿帝用享祉(文頴曰馳我君車/之前也師古曰帝)
(天帝也以此祭天天/既享之答以祉福也)三代之前葢未嘗有宛宛黄龍興
徳而升(文頴曰起至/徳而見也)采色𤣥耀炳炳煇煌(師古曰𤣥讀/曰炫煇煌光)
(貌煇音下本反○宋祁/曰炳炳越本作煥炳)正陽顯見覺寤黎烝(文頴曰陽/眀也師古)
(曰黎烝/衆庶也)於傳載之云受命所乘(師古曰謂易云時乗六/龍以御天也○劉奉世)
(曰如長卿所云則葢元狩以前皆/嘗有此瑞不知史不徧記何也)厥之有章不必諄諄
(文頴曰天之所命表以符瑞章眀其徳不必諄諄/然有語言也師古曰諄諄告喻之熟也音之純反)依類
託寓諭以封巒(文頴曰寓寄也巒山也言/依事類託寄以喻封禅)披蓺觀之天
人之際已交上下相發允答聖王之事兢兢翼翼(師古/曰兢)
(兢戒也翼/翼敬也)故曰於興必慮衰安必思危是以湯武至尊
嚴不失肅祗(師古曰言居天子之/位猶不忘恭敬也)舜在假典顧省厥遺
(師古曰在察也假大也典則也言舜察璇璣玉衡恐已/政化有所遺失不合天心今漢亦當順天意而封禪也)
此之謂也相如既卒五嵗上始祭后土八年而遂禮中
岳封于太山至梁甫禪肅然相如它所著若遺平陵侯
書與五公子相難草木書篇不采采其尤著公卿者云
贊曰司馬遷稱春秋推見至隠(李竒曰隠猶微也言其/義顯而文隠若隠公見)
(弑死而經不/書隠諱之也)易本隠以之顯(張揖曰作八卦以通神眀/之徳是本隠也有天道焉)
(有地道焉有人道焉以類萬物/之情是之顯也師古曰之徃也)大雅言王公大人而徳
逮黎庶(張揖曰謂文王公劉在位/大人之徳下及衆民者也)小雅譏小已之得失
其流及上(張揖曰已詩人自謂也已小有得失不得其/所作詩流言以諷其上也師古曰小已者謂)
(卑少之人以對/上言大人耳)所言雖殊其合徳一也相如雖多虛辭
濫說然要其歸引之於節儉此亦詩之風諌何異(師古/曰風)
(讀曰諷次/下亦同)揚雄以為靡麗之賦勸百而諷一(師古曰奢/靡之辭多)
(而節儉之/言少也)猶騁鄭衛之聲曲終而奏雅不已戲乎(張揖/曰不)
(亦輕戲乎哉○宋/祁曰已當作亦)
　
　
　
　
　
　
　
　
　
　
　
　
　
　
　前漢書卷五十七下
　前漢書卷五十七下考證
司馬相如傳下今聞其乃發軍興制注師古曰以發軍
　之法為興衆之制也○許應元曰發軍興制即前所
　謂用軍興法顔注非
除邊闗邊闗益斥○宋祁曰淳化本無下邊闗二字○
　(臣召南/)按史記作除邊闗闗益斥文選亦然似淳化
　本脫一闗字而今本又衍一邊字也
西至沬若水注張揖曰沬水出蜀廣平徼外若水出旄
　牛徼外○(臣召南/)按蜀郡有廣都廣柔二縣無廣平
　縣平字訛也但地理志于廣都廣柔二縣下不云沬
　水出徼外未知張揖所据又按沬水即大渡河志曰
　渽水出汶江縣徼外南至南安東入江而大渡水出
　青衣縣東南至南安入渽渽水即水經注之涐水也
　若水今名打冲河
通靈山道注張揖曰鑿開靈山道置靈道縣○(臣召南/)
　按史記作通靈闗道以地理志証之越嶲有靈闗道
　則本文山字訛也張揖注置靈道縣亦脫一闗字
乃湮洪原○文選作湮洪塞原
躬傶骿胝無胈膚不生毛注臣佖曰云云○按張佖之
　上當有一圏以别于顔注
　又宋祁曰此文難得句○按史記作躬胝無胈文選
　作躬腠胝無胈句亦不齊
魂亡歸而不食○此文下史記有夐遂絶而不齊兮五
　句葢班氏刪之也
繼昭夏○史記作繼韶夏又維見可觀也文選作維風
　可觀也
匪唯偏我○史記作非惟濡之文選作非惟徧之又其
　儀可喜文選作可嘉
　
　
　
　前漢書卷五十七下考證
欽定四庫全書
　前漢書卷五十八
　　漢　　蘭　　臺　　令　　