
　資治通鑑卷二百五　　　宋　司馬光　撰
　　　　　　　　　　　　　　胡三省　音注
　唐紀二十一(起𤣥黓執徐盡柔/兆涒灘凡五年)
　　　則天順聖皇后中之上
長夀元年(是年四月改元如意九月改元長/夀自四月以前猶是天授三年)正月戊辰
朔太后享萬象神宫　臘月立故于闐王尉遲伏闍雄
之子瑕為于闐王(闐徒賢翻尉紆/勿翻闍視遮翻)　春一月丁夘太后
引見存撫使所舉人(遣存撫使見上卷天授元/年見賢遍翻使疏吏翻)無問賢
愚悉加擢用髙者試鳯閣舍人給事中次試員外郎侍
御史補闕拾遺校書郎(唐校書郎正九品上月按考異/曰統紀天授二年二  十道舉)
(人石艾縣令王山齡等六十人擢為拾遺補闕懐州録/事参軍霍獻可等二十四人為御史并州録事參軍徐)
(昕等二十四人為著作佐郎及評事内黄尉崔/宣道等二十三人為衛佐疑與此只是一事)試官自
此始時人為之語曰補闕連車載拾遺平斗量(容齋隨/筆以為)
(此語出/於張鷟)欋推侍御史(欋其俱翻爾雅釋名曰齊魯/謂四齒杷為欋推吐雷翻)盌脱
校書郎(盌烏管翻坡詩但信櫝藏/終自售豈知盌脱本無模)有舉人沈全交續之
曰􁝼心存撫使眯目聖神皇(􁝼户吴翻麫粘也眯莫禮/翻物入目中也老子曰播)
(糠迷/目)為御史紀先知所禽劾其誹謗朝政請杖之朝堂
然後付法(劾戸槩翻又戸得翻/誹敷尾翻朝直遥翻)太后笑曰但使卿軰不
濫何恤人言宜釋其罪先知大慙太后雖濫以禄位收
天下人心然不稱職者尋亦黜之或加刑誅挾刑賞之
柄以駕御天下政由己出明察善㫁故當時英賢亦競
為之用(稱尺證翻/㫁丁亂翻)寧陵丞廬江郭覇以諂䛕干太后(寧/陵)
(縣属宋州本戰國時魏之寗城漢髙祖改為寜陵縣廬/江漢龍舒縣地屬廬江郡梁置湖州隋廢州為廬江縣)
(屬廬州紀考異曰新傳名𢎞霸舊傳御史䑓記皆單名/霸唯統  延載元年云𢎞霸僉載云應革命舉盖正謂)
(此時也今/從䑓記)拜監察御史(監古/衘翻)中丞魏元忠病霸往問之
因甞其糞喜曰大夫糞甘則可憂(中丞而呼為大/夫過呼之也)今苦
無傷也元忠大惡之(惡烏/路翻)遇人輙告之　戊辰以夏官
尚書楊執柔同平章事執柔恭仁弟之孫也太后以外
族用之(太后母楊氏/尚辰羊翻)　初隋煬帝作東都(見一百八十/卷大業元年)
(焬羊/亮翻)無外城僅有短垣而已至是鳯閣侍郎李昭徳始
築之　左䑓中丞來俊臣羅告同平章事任知古狄仁
傑裴行本司禮卿崔宣禮前文昌左丞盧獻御史中丞
魏元忠潞州刺史李嗣真謀反(任音壬嗣祥吏翻云考/異曰舊來俊臣傳  地)
(官尚書狄仁傑益州長史任令暉冬官尚書李遊道秋/官尚書袁智𢎞司賓卿崔基文昌左史盧獻等六人並)
(為羅告李嶠傳云太后使給事中李嶠與大理少卿張/徳裕侍御史劉憲覆其獄徳裕等雖知其枉懼罪並從)
(俊臣所奏嶠曰豈有知其枉濫而不為申明哉孔子曰/見義不為無勇也乃與徳裕等列其枉状由是忤㫖出)
(為潤州司馬按嶠平生行/事恐不能如此今不取)先是來俊臣奏請降敕一問
即承反者得減死(先悉/薦翻)及知古等下獄(下遐/嫁翻)俊臣以此
誘之(誘音/酉)仁傑對曰大周革命萬物惟新唐室舊臣甘
從誅戮反是實俊臣乃少寛之(少詩沼/翻下同)判官王徳壽謂
仁傑曰(判官俊臣/之屬官也)尚書定減死矣徳壽業受驅䇿欲求
少階級煩尚書引楊執柔可乎仁傑曰皇天后土遣狄
仁傑為如此事以頭觸柱血流被面徳壽愳而謝之(被/皮)
(義/翻)矦思止鞫魏元忠元忠辭氣不屈思止怒命倒曳之
元忠曰我薄命譬如墜驢足絓於鐙為所曳耳(絓户掛/翻鐙都)
(鄧/翻)思止愈怒更曳之元忠曰矦思止汝若湏魏元忠頭
則截取何必使承反也狄仁傑既承反有司待報行刑
不復嚴僃仁傑裂衾帛書寃状置棉衣中謂王徳壽曰
天時方熱請授家人去其綿徳壽許之仁傑子光逺得
書持之告變得召見(復扶又翻去羗/吕翻見賢遍翻)則天覽之以問俊
臣對曰仁傑等下獄臣未嘗褫其巾帯(禠地/爾翻)寢處甚安
(處昌/吕翻)茍無事實安肯承反太后使通事舍人周綝往視
之俊臣暫假仁傑等巾帶羅立於西使綝視之綝不敢
視惟東顧唯諾而已(綝丑林翻/唯于癸翻)俊臣又詐為仁傑等謝
死表使綝奏之樂思晦男未十嵗沒入司農(思晦死見/上卷上年)
上變得召見(上時掌翻/見賢遍翻)太后問状對曰臣父已死臣家
已破但惜陛下法為俊臣等所㺯陛下不信臣言乞擇
朝臣之忠清陛下素所信任者(朝直/遥翻)為反状以付俊臣
無不承反矣太后意稍寤召見仁傑等問曰卿承反何
也對曰不承則已死於拷掠矣(陸徳明經典/釋文掠音亮)太后曰何
為作謝死表對曰無之出表示之乃知其詐於是出此
七族庚午貶知古江夏令仁傑彭澤令宣禮夷陵令元
忠涪陵令獻西鄉令(江夏木漢沙羡縣地屬江夏郡晉/改沙羡為沙陽江漢二水㑹于縣)
(西春秋謂之夏汭晋宋謂之夏口宋置江夏郡治於此/隋因郡名置江夏縣唐屬鄂州彭澤漢縣屬豫章隋更)
(名龍城唐復曰彭澤屬江州涪陵縣漢屬巴郡劉蜀置/涪陵郡隋涪陵縣屬渝州唐武徳元年分置涪州為州)
(治所西鄉即漢成固縣地蜀置西鄉縣/後魏為洋州治所夏户雅翻涪音浮)流行本嗣真于
嶺南俊臣與武承嗣等固請誅之太后不許俊臣乃獨
稱行本罪尤重請誅之秋官郎中徐有功駮之(駮比/角翻)以
為明主有更生之恩(更工/衡翻)俊臣不能將順虧損恩信殿
中侍御史貴鄉霍獻可(後魏分舘陶西界置貴鄉縣於/趙城周建徳七年自趙城東南)
(移三十里以孔思集寺為縣/治所大象二年於縣置魏州)宣禮之甥也言於太后曰
陛下不殺崔宣禮臣請隕命於前以頭觸殿階血流霑
地以示為人臣者不私其親太后皆不聼獻可常以緑
帛裹其傷㣲露之於幞頭下(續事始曰三代黔首以帛/絹褁髪周武帝裁為四脚)
(各以幞頭馬周/請重繫前脚)冀太后見之以為忠　甲戌補闕薛謙
光上䟽(上時/掌翻)以為選舉之法宜得實才取舍之間風化
所繫今之選人咸稱覓舉奔競相尚諠訴無慙(選宣/戀翻)至
於才應經邦惟令試䇿武能制敵止騐彎弧昔漢武帝
見司馬相如賦恨不同時及置之朝廷終文園令(漢司/馬相)
(如為子虚賦武帝讀而善之曰朕獨不得與此人同時/楊得意曰臣邑人司馬相如自言為此賦上召以為郎)
(後為孝文園/令病免而卒)知其不堪公卿之任故也吴起將戰左右
進劍起曰將者提鼓揮桴臨敵决疑一劍之任非將事
也(將者非將即亮/翻桴方無翻)然則虚文豈足以佐時善射豈足以
克敵要在文吏察其行能武吏觀其勇畧考居官之臧
否(行下孟翻/否音鄙)行舉者賞罸而已　來俊臣求金於左衛
大將軍泉獻誠不得誣以謀反下獄乙亥縊殺之(下遐/嫁翻)
(縊於/計翻)　庚辰司刑卿檢校陜州刺史李游道為冬官尚
書同平章事(陜失/冉翻)　二月己亥吐蕃党項部落萬餘人
内附(吐從暾入聲/党底浪翻)分置十州　戊午以秋官尚書袁智
𢎞同平章事(秋官/刑部)　夏四月丙申赦天下改元如意(如/意)
(元年/起此)　五月丙寅禁天下屠殺及捕魚蝦江淮旱飢民
不得采魚蝦餓死者甚衆(后禁屠捕而殺人如刈草菅/可以人而不如物乎蝦戸加)
(翻/)右拾遺張徳生男三日私殺羊㑹同僚補闕杜肅懐
一餤(餤徒濫翻又弋/廉翻徒甘翻)上表告之(上時/掌翻)明日太后對仗謂
徳曰聞卿生男甚喜徳拜謝太后曰何從得肉徳叩頭
服辠太后曰朕禁屠宰吉㓙不預然卿自今召客亦須
擇人出肅表示之肅大慙舉朝欲唾其面(朝直遥翻/唾吐臥翻)
吐蕃酋長曷蘇帥部落請内附以右玉鈐衛將軍張𤣥
遇為安撫使將精卒二萬迎之六月軍至大渡水西曷
蘇事洩為國人所禽别部酋長昝捶帥羗蠻八千餘人
内附𤣥遇以其部落置萊川州而還(酋慈由翻長知兩/翻帥讀曰率鈐其)
(廉翻使疏吏翻将即亮翻又音如字昝子感翻捶止橤/翻新書作挿黎州都督府所管覊縻州有米川州新書)
(作葉州還從宣翻又音如字/異曰唐紀作沓揺今從實録)　(考/)　辛亥萬年主簿徐
堅上疏以為書有五聼之道(上時掌翻疏所據翻周禮/小司寇以五聼聼獄訟求)
(民情一曰辭聼觀其所出言不直則煩二曰色聼觀其/顔色不直則赧然三曰氣聼不直則喘四曰耳聼觀其)
(聼聆不直則惑五曰目聼/觀其眸子不直則眊然)令著三覆之奏(見一百九/十三卷太)
(宗貞觀/五年)竊見比有敕推按反者(比毗/至翻)令使者得實即行
斬决(令力丁翻/使疏吏翻)人命至重死不再生萬一懐枉吞聲赤
族豈不痛哉此不足肅姦逆而明典刑適所以長威福
而生疑懼臣望絶此處分(長知兩翻處昌吕翻/下處事同分扶問翻)依法覆
奏又法官之任宜加簡擇有用法寛平為百姓所稱者
願親而任之有處事深酷不允人望願踈而退之堅齊
聃之子也(處昌吕翻徐齊聃見二百一/卷髙宗咸亨元年聃它甘翻)　夏官侍郎李
昭徳密言於太后曰魏王承嗣權太重(夏官兵部/嗣祥吏翻)太后
曰吾姪也故委以腹心昭徳曰姪之於姑其親何如子
之於父子猶有簒弑其父者况姪乎今承嗣既陛下之
姪為親王又為宰相(相息/亮翻)權侔人主臣恐陛下不得久
安天位也太后矍然曰朕未之思(矍九/縳翻)秋七月戊寅以
文昌左相同鳯閣鸞䑓三品武承嗣為特進納言武攸
寧為冬官尚書(嗣祥吏翻冬官/工部尚辰羊翻)夏官尚書同平章事楊
執柔為地官尚書並罷政事以秋官侍郎新鄭崔元綜
為鸞䑓侍郎(秋官刑部新鄭春秋鄭國都鄭武公隨周/平王東遷邑於虢鄶之間荘公所謂吾先)
(君新邑于此是也漢為新鄭縣屬河南/郡晉魏省隋開皇十六復置屬鄭州)夏官侍郎李昭
徳為鳯閣侍郎檢校天官侍郎姚璹為文昌左丞(夏官/兵部)
(鳯閣中書天官吏部改/尚書為文昌璹殊六翻)檢校地官侍郎李元素為文昌
右丞與司賓卿崔神基(地官户部司賓/卿即鴻臚卿)並同平章事(考/)
(異曰舊昭徳傳舉明徳累遷至鳯閣侍郎長壽二年増/置夏官侍郎以昭徳為之是嵗遷鳯閣鸞䑓平章事新)
(紀表傳皆云昭徳自夏官侍郎遷鳯閣侍郎同平章事/葢昭徳自鳯閣為夏官自夏官復為鳯閣也婁師徳傳)
(長壽元年増置夏官侍郎今從之/崔神基實録作崔基今從新紀表)璹思廉之孫(姚思廉/事隋及)
(唐/)元素敬𤣥之弟也(李敬𤣥/相髙宗)辛巳以營繕大匠王璿為
夏官尚書同平章事(光宅改將作監為/營繕監璿似宣翻)承嗣亦毁昭徳
於太后太后曰吾任昭徳始得安眠此代吾勞汝勿言
也是時酷吏恣横(横下/孟翻)百官畏之側足昭徳獨廷奏其
姧太后好祥瑞(好呼/到翻)有獻白石赤文者執政詰其異(詰/去)
(吉/翻)對曰以其赤心昭徳怒曰此石赤心它石盡反邪(邪音/耶)
左右皆笑襄州人胡慶以丹漆書龜腹曰天子萬萬年
詣闕獻之昭徳以刀刮盡奏請付法太后曰此心亦無
惡命釋之太后習猫使與鸚鵡共處(處昌/吕翻)出示百官傳
觀未遍猫饑摶鸚鵡食之太后甚慙　太后自垂拱以
來任用酷吏先誅唐宗室貴戚數百人次及大臣數百
家其刺史郎將以下不可勝數(將即亮翻/勝音升)每除一官户
婢竊相謂曰(户婢官婢之直/宫中門户者)鬼朴又來矣不旬月輙遭
掩捕族誅監察御史朝邑嚴善思(後魏分馮翊置澄/城郡仍置南五泉)
(縣西魏改為朝邑縣隋唐屬/司州監古衘翻朝直遥翻)公直敢言時告密者不可
勝數(勝音/升)太后亦厭其煩命善思按問引虚伏辠者八
百五十餘人羅織之黨為之不振(為于/偽翻)乃相與搆陷善
思坐流驩州(舊志驩州至京師陸路一萬二千四百五/十二里水路一萬七千里至東都一萬一)
(千五百九十五里水路一萬六千二百二十里/宋白曰驩州日南郡堯放驩兠于崇山即此)太后知
其枉尋復召為渾儀監丞(后改司天監為渾儀監丞從/七品下復扶又翻渾户本翻)
善思名譔以字行(譔七/免翻)右補闕新鄭朱敬則以太后本
任威刑以禁異議今既革命衆心已定宜省刑尚寛乃
上疏以為李斯相秦用刻薄變詐以屠諸侯不知易之以
寛和卒至土崩此不知變之祸也(事見秦紀上時掌翻/相息亮翻卒子恤翻)
漢髙祖定天下陸賈叔孫通説之以禮義𫝊世十二此
知變之善也(説輪芮翻/事見漢紀)自文明草昧天地屯象(草造也/昧䝉也)
(造物之始始於㝠昧言后稱制之初改元文明造始之/時也屯者物之始䝉者物之稺言后稱制之初猶天地)
(生物之始/屯渉倫翻)三叔流言四凶搆難(三叔指韓霍諸王四㐫/指徐敬業等難乃旦翻)
不設鉤距無以應天順人不切刑名不可摧奸息暴故
置神器開告端(謂鑄匭以開/告密之門也)曲直之影必呈包藏之心
盡露神道助直無罪不除蒼生晏然紫宸易主然而急
趨無善迹(以歩趨/為諭也)促柱少和聲(以琴瑟為諭/也少詩沼翻)向時之妙
策乃當今之芻狗也(芻狗祭祀所用/既祭則弃之矣)伏願覽秦漢之得
失考時事之合宜審糟粕之可遺(以酒為喻也取其/醇汁而去其糟粕)覺
蘧廬之須毁(荘子曰蘧廬可以一宿而不可/以久處郭象注云蘧廬傳舍也)去萋斐之
牙角(詩云萋兮斐兮成是貝錦彼/譛人者亦已大甚去羗吕翻)頓奸險之鋒芒窒羅
織之源掃朋黨之迹使天下蒼生坦然大悦豈不樂哉
(樂音/洛)太后善之賜帛三百叚侍御史周矩上疏曰推劾
之吏皆相矜以虐泥耳籠頭枷研楔轂(枷研以重枷研/其頸楔轂以鐵)
(圏轂其首而加楔楔/先結翻轂呼角翻)摺膺籖爪(摺與拉同力答翻摧也/折也膺胸也籖爪以竹)
(籖其𤓰甲今鞫獄者/十指下籖即其遺虐)懸髪薰耳號曰獄持或累日節食
連宵緩問晝夜揺撼使不得眠號曰宿囚此等既非木
石且救目前茍求賖死(賖遠也言伏法而死較/死於獄中為稍賖也)臣竊聽
輿議皆稱天下太平何苦須反豈被告者盡是英䧺欲
求帝王邪但不勝楚毒自誣耳(被皮義翻/勝音升)願陛下察之
今滿朝側息不安(朝直/遥翻)皆以為陛下朝與之密夕與之
讐不可保也周用仁而昌秦用刑而亡願陛下緩刑用
仁天下幸甚太后頗采其言制獄稍衰(䑓考異曰御史/  記云書奏遂)
(授洛州司功舊薛懐義傳云矩劾奏懐義遷矩天官員/外郎竟為懐義所搆下獄免官御史䑓記又云時天官)
(選曹無緒敕矩監之侍郎李景謀為矩所制乃引為員/外不閑於吏道自此左出矣據舊傳矩劾奏薛懐義在)
(後若此年出為洛州司功則不當復劾懐義但舊傳矩/疏在載初元年二月是時制獄未息今因朱敬則疏終)
(言/之)　太后春秋雖髙善自塗澤雖左右不覺其衰丙戌
敕以齒落更生九月庚子御則天門赦天下改元(至是/方改)
(元長夀自此以後/方是長壽元年)更以九月為社(更工/衡翻)　制於并州置
北都　癸丑同平章事李遊道王璿袁智𢎞崔神基李
元素春官侍郎孔思元益州長史任令輝皆為王𢎞義
所陷流嶺南(璿似宣翻長知/兩翻任音壬)　左羽林中郎將來子珣
坐事流愛州尋卒(愛州至京師八千八百里東都八/千一百里将即亮翻卒子恤翻)
初新豐王孝傑從劉審禮撃吐蕃為副摠管與審禮皆
没於吐蕃(新豐縣屬雍州後改昭應劉審禮没見/二百二卷髙宗儀鳯三年吐從瞰入聲)贊普
見孝傑泣曰貎類吾父厚禮之後竟得歸累遷右鷹揚
衛將軍(光宅改左右武衛/為左右鷹揚衞)孝傑久在吐蕃知其虚實㑹
西州都督唐休璟請復取龜兹于闐踈勒碎葉四鎮(復/扶)
(又翻又音如字龜兹音丘慈又音屈佳闐徒賢翻/又徒見翻弃四鎮見二百一卷髙宗咸亨元年)敕以
孝傑為武威軍摠管與武衛大將軍阿史那忠蓈將兵
撃吐蕃(此時既改武衛為鷹揚衛不應復以舊官名命/忠蓈豈史家仍襲舊官名而書之邪將又音如)
(字/)冬十月丙戍大破吐蕃復取四鎮置安西都䕶府於
龜兹發兵戍之
二年正月壬辰朔太后享萬象神宫以魏王承嗣為亞
獻梁王三思為終獻太后自制神宫樂用舞者九百人
　户婢團兒為太后所寵信有憾於皇嗣乃譛皇嗣妃
劉氏徳妃竇氏為厭呪(厭於恊翻/又於琰翻)癸巳妃與徳妃朝太
后於嘉豫殿(朝直/遥翻)既退同時殺之(臘考異曰新本紀云/  月癸亥殺皇嗣妃)
(竇氏舊傳云正月二日今從之/今按徳妃竇氏即𤣥宗母也)瘞於宫中莫知所在(瘞/於)
(計/翻)徳妃抗之曾孫也(竇抗太穆皇/后之從兄)皇嗣畏忤㫖不敢言
(忤五/故翻)居太后前容止自如團兒復欲害皇嗣有言其情
於太后者太后乃殺團兒(復扶又翻云考異曰劉子𤣥/太上實錄  韋國兒諂佞多)
(端天后尢所信任欲私於上而拒焉怨望遂作桐人潜/埋於二妃院内譛殺之又矯制按問上今從則天實錄)
是時告密者皆誘人奴婢告其主以求功賞徳妃父孝
諶為潤州刺史有奴妄為妖異以恐徳妃母龎氏(誘音/酉諶)
(氏壬翻妖於喬/翻寵皮江翻)龎氏懼奴請夜祠禱觧因發其事下監
察御史龍門薛季昶按之(監古衘翻/下遐嫁翻)季昶誣奏以為與
徳妃同祝詛先涕泣不自勝(祝職救翻/勝音升)乃言曰龎氏所為
臣子所不忍道太后擢季昶為給事中龎氏當斬其子
希瑊(瑊古/咸翻)詣侍御史徐有功訟寃有功牒所司停刑上
奏論之以為無罪季昶奏有功阿黨惡逆請付法法司
處有功罪當絞令史以白有功(侍御史之屬有令史十/七人上時掌翻處昌吕)
(翻/)有功歎曰豈我獨死諸人永不死邪既食掩扇而寢
人以為有功苟自强必内憂懼密伺之方熟寢(伺相/吏翻)太
后召有功迎謂曰卿比按獄失出何多對曰失出人臣
之小過好生聖人之大徳(誤出人罪謂之失出/比毗至翻好呼到翻)太后黙
然由是龎氏得減死與其三子皆流嶺南孝諶貶羅州
司馬有功亦除名(龎考異曰舊有功傳有功為御史坐/  氏除名尋起為左司郎中竇孝諶)
(傳長夀二年龎氏為酷吏所䧟御史䑓記有功自秋官/員外郎坐龎氏除名為流人月餘授御史按實録有功)
(天授初累補司刑丞秋官員外郎稍遷郎中後以/公事免萬嵗通天元年擢拜殿中侍御史今從之)　戊
申姚璹奏請令宰相撰時政記(㑹要璹以為帝王謨訓/不可闕於紀述史官踈)
(遠無因得書請自今以後所論軍國/政要宰臣一人撰録號為時政記)月送史舘從之時
政記自此始　臘月丁夘降皇孫成器為壽春王恒王
成義為衡陽王(恒戸/登翻)楚王隆基為臨淄王衛王隆範為
巴陵王趙王隆業為彭城王皆睿宗之子也　春一月
庚子以夏官侍郎婁師徳同平章事師徳寛厚清慎犯
而不校與李昭徳俱入朝(朝直/遥翻)師徳體肥行緩昭徳屢
待之不至怒罵曰田舍夫師徳徐笑曰師徳不為田舍
夫誰當為之其弟除代州刺史将行師徳謂曰吾僃位
宰相汝復為州牧(復扶/又翻)榮寵過盛人所疾也將何以自
免弟長跪曰自今雖有人唾某面某拭之而已庻不為
兄憂師徳愀然曰(愀七/小翻)此所以為吾憂也人唾汝面怒
汝也汝拭之乃逆其意所以重其怒夫唾不拭自乾(乾/音)
(干/)當笑而受之　甲寅前尚方監裴匪躬内常侍范雲
仙坐私謁皇嗣腰斬於市(光宅改少府監為尚方監内/侍省有内常侍六人正五品)
(下漢中常侍之職也院考異曰舊來俊臣傳云按張䖍/朂范雲仙於洛陽牧  䖍朂等不堪其苦自訟於徐有)
(功俊臣命衛士以亂刀斫殺之雲仙亦言歴事先朝稱/所司寃苦俊臣命截去其舌士庶膽破無敢言者按張)
(䖍朂天授二年被殺雲仙此/年坐謁皇嗣斬今從實録)自是公卿以下皆不得見
又有告皇嗣潜有異謀者太后命來俊臣鞫其左右左
右不勝楚毒皆欲自誣(勝音/升)太常工人京兆安金藏(時/公)
(卿不得見皇嗣唯金/藏等工人得在左右)大呼謂俊臣曰公既不信金藏之
言請剖心以明皇嗣不反即引佩刀自剖其胸五藏皆
出流血被地太后聞之令轝入宫中(呼火故翻藏徂浪/翻被皮義翻轝羊)
(茹/翻)使醫内五藏以桑皮線縫之傅以藥經宿始蘇太后
親臨視之歎曰吾有子不能自明使汝至此即命俊臣
停推(停其獄不/復推鞫也)睿宗由是得免　罷舉人習老子更習
太后所造臣軌(更工衡翻習老子見二/百二卷髙宗上元元年)　二月丙子新
羅王政明卒遣使立其子理洪為王(卒子恤翻/使疏吏翻)　乙亥
禁人間錦侍御史矦思止私畜錦李昭徳按之杖殺於
朝堂(朝直/遥翻)　或告嶺南流人謀反太后遣司刑評事萬
國俊攝監察御史就按之(監古/衘翻)國俊至廣州悉召流人
矯制賜自盡流人號呼不服(號戸/髙翻)國俊驅就水曲盡斬
之一朝殺三百餘人然後詐為反状還奏因言諸道流
人亦必有怨望謀反者不可不早誅太后喜擢國俊為
朝散大夫行侍御史(朝直遥翻/散悉亶翻)更遣右翊衛兵曹叅軍
劉光業(按武徳四年已改左右翊衛為左右衛疑翊字/衍兵曹參軍掌王府武官宿衛番第受其名數)
(而大将/軍配焉)司刑評事王徳夀苑南面監丞鮑思恭(唐京都/苑各有)
(四面監監各一人從六品下副監一人從七品下丞一/人正八品下各掌所管面苑内宫舘園池與其種植修)
(葺之事丞則/掌判監事)尚輦直長王大貞(長知/兩翻)右武威衛兵曹參
軍屈貞筠皆攝監察御史詣諸道按流人光業等以國
俊多殺䝉賞爭効之光業殺七百人徳夀殺五百人自
餘少者不減百人其遠年雜犯流人亦與之俱斃太后
頗知其濫制六道流人未死者并家屬皆聽還鄉里國
俊等亦相繼死或得罪流竄(亦考異曰實録曰光業等/  受鸞䑓侍郎傳遊藝之)
(㫖按天授二年遊藝已死舊遊藝傳曰遊藝請則天發/六道使雖身死之後竟從其謀武后本遣萬國俊一使)
(國俊還言諸道流人亦反故更遣五使耳遊藝豈豫知/遣六道使此所謂天下之惡皆歸焉者也潘遠紀閒曰)
(補闕李秦授寓直中書進封事曰陛下自登極誅斥李/氏及諸大臣其家人親族流放在外以臣所料且數萬)
(人如一旦同心招集為逆出陛下不意臣恐社稷必危/䜟曰代武者劉夫劉者流也陛下不殺此軰臣恐為祸)
(深焉天后納之夜中召入謂曰卿名秦授天以卿授朕/也何啟予心即拜考功員外郎仍知制誥賜朱紱女妓)
(十人金帛稱是與謀發敕使十人於十道安慰流者其/實賜墨敕與牧守有流放者殺之天后度流人已死又)
(使使者安撫流人曰吾前發十道使安慰流人何使者/不曉吾意擅加殺害深為酷暴其輙殺流人使並所在)
(鎻項将至害流人處斬之以快亡魂諸流人未死或它/事繫者兼家口放還按當時止誅嶺南一道因萬國俊)
(言更發五道使非併發十道使也十道在近地者何嘗/冇流人也國俊既以多殺受賞餘使或病死或自以它)
(罪流竄必無并斬之理/今並從實録及舊傳)　來俊臣誣冬官尚書蘇幹云
在魏州與琅邪王冲通謀(冲舉兵見上/卷垂拱四年)夏四月乙未殺
之　五月癸丑棣州河溢(棣州後漢樂安郡中廢唐武/徳四年分滄州之厭次陽信)
(滴河樂陵/置棣州)　秋九月丁亥朔日有食之　魏王承嗣等
五千人表請加尊號曰金輪聖神皇帝　乙未太后御
萬象神宫受尊號赦天下作金輪等七寶(七寶一曰金/輪寶曰白象)
(寶曰女寶曰馬寶曰珠寶/曰主兵臣寶曰主藏臣寶)每朝㑹陳之殿庭(朝直/遥翻)　庚
子追尊昭安皇帝曰渾元昭安皇帝(渾戸/本翻)文穆皇帝曰
立極文穆皇帝孝明髙皇帝皇后從帝號(后又追尊/其三世)
辛丑以文昌左丞同平章事姚璹為司賓卿罷政事以
司賓卿萬年豆盧欽望為内史(新書宰相世系表豆盧/氏本姓慕容氏北地王)
(精降後魏北人謂歸/義為豆盧因以為氏)文昌左丞韋巨源同平章事秋官
侍郎吴人陸元方為鸞臺侍郎同平章事巨源孝寛之
𤣥孫也(韋孝寛事宇/文氏為名将)
延載元年(是年五/月改元)正月丙戌太后享萬象神宫　突厥
可汗骨篤禄卒其子㓜弟黙啜自立為可汗臘月甲戌
黙啜宼靈州　室韋反(北史曰室韋盖契丹之類其南/者為契丹在北者為室韋新書)
(室韋契丹别種東胡之北邉盖丁零苖裔也地據黄龍/北傍峱越河直京師東北七千里東黒水靺鞨西突厥)
(南契丹北渤海其國無君長惟大酋/皆號莫賀咄筦攝其部而附於突厥)遣右鷹揚衛大將
軍李多祚擊破之　春一月以婁師徳為河源等軍檢
校營田大使(使疏吏/翻下同)　二月武威道摠管王孝傑破吐
蕃㪍論贊刅突厥可汗俀子等於冷泉及大嶺(俀子西/突厥部)
(所立也俀吐猥翻/弱也大嶺谷名)各三萬餘人碎葉鎮守使韓思忠破
泥熟俟斤等萬餘人(俟渠之翻考異曰此事諸書皆無/唯統紀有之綂紀又破吐蕃萬泥)
(勲沒䭾城此語/不可暁今刪去)　庚午以僧懐義為代北道行軍大摠
管(考異曰實録新紀皆云/伐逆道今從舊懐義傳)以討黙啜　三月甲申以鳯
閣舍人蘇味道為鳯閣侍郎同平章事李昭徳檢校内
史更以僧懐義為朔方道行軍大摠管以李昭徳為長
史蘇味道為司馬帥契苾明曹仁師沙吒忠義等十八
將軍以討黙啜(帥讀曰率下同契欺訖/翻苾毗必翻吒陟加翻)未行虜退而止
昭徳嘗與懐義議事失其㫖懐義撻之昭徳惶懼請罪
夏四月壬戍以夏官尚書武威道大摠管王孝傑同鳯
閣鸞臺三品　五月魏王承嗣等二萬六千餘人上尊
號曰越古金輪聖神皇帝(上時/掌翻)甲午御則天門樓受尊
號赦天下改元　天授中遣監察御史夀春裴懐古安
集西南蠻六月癸丑永昌蠻酋薫期帥部落二十餘萬
戸内附(姚州境冇永昌蠻居永昌郡地薫期/新書作董期監古衘翻酋慈由翻)　河内有
老尼居神都麟趾寺與嵩山人韋什方等以妖妄惑衆
(尼女夷翻/妖於喬翻)尼自號净光如來云能知未然什方自云吴
赤烏年生又有老胡亦自言五百嵗云見薛師已二百
年矣(僧懐義本馮小實也太后使與/薛紹通昭穆故考胡謂之薛師)容貎愈少(少詩/照翻)太
后甚信重之賜什方姓武氏秋七月癸未以什方為正
諌大夫同平章事制云邁軒代之廣成(荘子曰廣成子/居崆峒之上黄)
(帝立於下風而問道廣成子曰吾修身千二/百嵗矣吾形未嘗衰黄帝名軒轅因曰軒氏)逾漢朝之
河上(葛洪曰河上公者莫知其姓名也漢文帝時結草/庵于河之濱文帝從之問老子河上公曰余注是)
(經以來千七百/餘年朝直遥翻)八月什方乞還山制罷遣之戊辰以王
孝傑為瀚海道行軍摠管仍受朔方道行軍大摠管薛
懐義節度　己巳以司賓少卿姚璹為納言左肅政中
丞原武楊再思為鸞臺侍郎洛州司馬杜景儉為鳯閣
侍郎並同平章事豆盧欽望請京官九品以上輸兩月
俸以贍軍(唐制一品月俸八千食料一千八百雜用一/千二百二品月俸六千五百食料一千五百)
(雜用一千三品月俸五千一百食料一千一百雜用九/百四品月俸三千五百食料七百雜用七百五品月俸)
(三千食料雜用六百六品月俸二千食料雜用四百七/品月俸一千七百五十食料雜用三百五十八品月俸)
(一千三百食料三百雜用二百五十九品月俸一千五/十食料二百五十雜用二百行署月俸一百四十食料)
(三十俸扶用/翻贍昌艶翻)轉帖百官令拜表(轉帖者止書一帖/使吏以轉示百官)百官
但赴拜不知何事拾遺王求禮謂欽望曰明公禄厚輸
之無傷卑官貧廹柰何不使其知而欺奪之乎欽望正
色拒之既上表(上時/掌翻)求禮進言曰陛下富有四海軍國
有儲何藉貧官九品之俸而欺奪之姚璹曰求禮不識
大體求禮曰如姚璹為識大體者邪事遂寢　戊寅鸞
臺侍郎同平章事崔元綜坐事流振州　武三思帥四
夷酋長請鑄銅銕為天樞立於端門之外(端門洛陽皇/城正南門)
銘紀功徳黜唐頌周以姚璹為督作使(使疏/吏翻)諸胡聚錢
百萬億買銅銕不能足賦民間農器以足之　九月壬
午朔日有食之　殿中丞來俊臣坐贓貶同州參軍王
𢎞義流瓊州(曹魏初置殿中監隋煬帝置少監及丞舊/志瓊州至兩京與崖州道里相類  考異)
(曰統紀云萬嵗通天元年五月監察御史紀履忠劾奏/御史中丞來俊臣犯状有五請下獄理罪御史臺紀履)
(忠與來俊臣不恊具衣冠而弹之不果黜授顔城尉俊/臣誅授左領軍衛胄曹新傳云俊臣納賈人金為御史)
(紀履忠所劾下獄當死后忠其上變得不誅免為民按/舊傳云俊臣為履忠所告下獄長夀二年除殿中丞又)
(坐贓出為同州參軍萬嵗通天元年召為合宫尉統紀/云萬嵗通天元年紀履忠劾奏誤也王𢎞義傳云延載)
(元年俊臣貶𢎞義亦流瓊州是俊臣長夀二/年已前坐贓下獄此年又坐贓貶今從舊傳)詐稱敕追
還至漢北侍御史胡元禮遇之按驗得其姦状杖殺之
内史李昭徳恃太后委遇頗專權使氣人多疾之前魯
王府功曹參軍丘愔上疏攻之(唐諸王府功曹參軍事/正七品上掌文官簿書)
(考課陳設愔于今翻上時/掌翻下長上同䟽所據翻)其畧曰陛下天授以前萬機
獨斷(斷丁/亂翻)自長夀以來委任昭徳參奉機密獻可替否
事有便利不預諮謀要待畫日將行(凡制敕皆進/畫日而後行)方乃
别生駁異(駁比/角翻)揚露專擅顯示於人歸羙引愆義不如
此(善則稱君過則稱/已人臣之義也)又曰臣觀其膽乃大於身鼻息所
衝上拂雲漢又曰蠓宂壞隄針芒寫氣權重一去收之
極難長上果毅鄧注(唐六典長上折衝果毅應/宿衛者並一日上兩日下)又著石
論數千言述昭徳專權之状鳯閣舍人逢𢎞敏取奏之
(逢皮/江翻)太后由是惡昭徳壬寅貶昭徳為南賓尉(惡烏路/翻南賓)
(縣屬欽州本漢合浦縣地/隋開皇十八年置南賓縣)尋又免死流竄　太后出黎
花一枝以示宰相宰相皆以為瑞杜景儉獨曰今草木
黄落而此更發榮隂陽不時咎在臣等因拜謝太后曰
卿真宰相也(相悉/亮翻)　冬十月壬申以文昌右丞李元素
為鳯閣侍郎左肅政中丞周允元檢校鳯閣侍郎並同
平章事(校古/効翻)允元豫州人也　嶺南獠反以容州都督
張𤣥遇為桂永等州經畧大使以討之(容州漢合浦縣/地隋為合浦郡)
(之北流縣唐武徳四年分置銅州貞觀元年/改容州因容山為名獠魯皓翻使疏吏翻)
天冊萬嵗元年(是年九月改/元天冊萬嵗)正月辛巳朔太后加號慈
氏越古金輪聖神皇帝赦天下改元證聖　周允元與
司刑少卿皇甫文僃奏内史豆盧欽望同平章事韋巨
源杜景儉蘇味道陸元方附㑹李昭徳不能匡正欽望
貶趙州(舊志趙州至京師東北一千八百/四十二里東都一千三十三里)巨源貶麟州
(統考異曰舊紀傳新紀表傳皆作鄜州/  紀作瀛州實録唐歴作麟州今從之)景儉貶溱州(貞/觀)
(五年置麟州以處生羗屬松州都督府十六年開山洞/置溱州屬黔州都督府舊志溱州至京師三千四百八)
(十里東都四千二/百里溱側詵翻)味道貶集州元方貶綏州刺史(舊志/集州)
(京師西南一千四百二十五里至東都二千六百里/綏州京師東北一千里至東都一千八百一十九里)
初明堂既成太后命僧懐義作夾紵大像(紵直吕翻檾/屬今人謂之)
(紵麻夾紵者以紵布夾縫/為大像後所謂麻主是也)其小指中猶容數十人於明
堂北構天堂以貯之(貯丁/吕翻)堂始構為風所摧更構之日
役萬人采木江嶺數年之間所費以萬億計府藏為之
耗竭(藏徂浪翻/為于偽翻)懐義用財如糞土太后一聽之無所問
每作無遮㑹用錢萬緡士女雲集又散錢十車使之爭
拾相蹈踐有死者(踐息/淺翻)所在公私田宅多為僧有懐義
頗厭入宫多居白馬寺所度力士為僧者滿千人侍御
史周矩疑有姦謀固請按之太后曰卿姑退朕即令往
矩至臺懐義亦至乗馬就階而下坦腹於床矩召吏將
按之遽躍馬而去矩具奏其状太后曰此道人病風不
足詰所度僧惟卿所處(詰去吉翻/處昌吕翻)悉流遠州遷矩天官
員外郎乙未作無遮㑹於明堂鑿地為阬深五丈(深式/浸翻)
結綵為宫殿佛像皆於阬中引出之云自地涌出又殺
牛取血畫大像首髙二百尺云懐義刺膝血為之(髙居/傲翻)
(刺七/亦翻)丙申張像於天津橋南設齋時御醫沈南璆(唐六/典尚)
(藥局屬殿中省冇侍御醫/四人從六品上璆音求)亦得幸於太后懐義心愠(温/於)
(問/翻)是夕宻燒天堂延及明堂火照城中如晝比明皆盡
(比必/利翻)暴風裂血像為數百叚太后耻而諱之但云内作
工徒誤燒麻主遂渉明堂時方酺宴左拾遺劉承慶請
輟朝停酺以荅天譴(酺音蒲朝/直遥翻)太后將從之姚璹曰㫺
成周宣榭卜代愈隆漢武建章盛徳彌永(左傳宣十五/年夏成周宣)
(榭火班書曰榭所以藏樂噐宣其名也漢武時柏梁臺/災乃大營建章姚璹引二事傅以已説以逢君之惡)
今明堂布政之所非宗廟也不應自貶損太后乃御端
門觀酺如平日命更造明堂天堂仍以懐義充使(使疏/吏翻)
又鑄銅為九州鼎(神都鼎曰豫州髙一丈八尺受千八/百石兾州鼎曰武興雍州鼎曰長安)
(兖州鼎曰日觀青州鼎曰少陽徐州鼎曰車源揚州鼎/曰江都荆州鼎曰江陵梁州鼎曰咸都八州鼎髙一丈)
(四尺各受千二百石嵗考異曰舊傳云懐義帥人作號/頭安置之按天冊萬  元年二月懐義死神功元年九)
(鼎始成舊傳誤也或/懐義死時方鑄耳)及十二神(十二神子屬鼠丑屬牛/寅屬虎夘屬兎辰屬龍)
(巳屬蛇午屬馬未屬羊申屬/猴酉屬鷄戌屬狗亥屬豬)　皆髙一丈(髙古/犒翻)各置其
方先是河内老尼晝食一麻一米夜則烹宰宴樂畜弟
子百餘人滛穢靡所不為武什方自言能合長年藥(先/悉)
(薦翻樂音洛畜/吁玉翻合音閣)太后遣乗驛於嶺南采藥及明堂火尼
入唁太后(唁魚/變翻)太后怒叱之曰汝常言能前知何以不
言明堂火因斥還河内弟子及老胡等皆逃散又有發
其姦者太后乃復召尼還麟趾寺弟子畢集敕給使掩
捕盡獲之(復扶又翻唐六典北齊内職有散給使五十/人唐因之置内給使無常員屬宫闈局凡宦)
(人無官品者稱内給使又/冇小給使學生五十人)皆沒為官婢什方還至偃師
(偃師縣屬河南府/在洛城東六十里)聞事露自絞死庚子以明堂火告廟
下制求直言劉承慶上疏以為火發既從麻主後及總
章所營佛舍恐勞無益請罷之又明堂所以統和天人
(統他/綜翻)一旦焚毁臣下何心猶為酺宴憂喜相爭傷於情
性又陛下垂制愽訪許陳至理而左史張鼎以為今旣
火流王屋彌顯大周之祥(武王代紂既渡河有火至於/王屋流為烏馬融曰王屋王)
(所居/屋)通事舍人逢敏奏稱彌勒成道時有天魔燒宫七
寶臺須㬰散壊(魔莫婆翻考異曰僉載以七寳/臺散壊為姚璹之語今從實録)斯實謟
妄之邪言非君臣之正論伏願陛下乾乾翼翼(易曰君/子終日)
(乾乾夕惕若詩/曰小心翼翼)無戾天人之心而興不急之役則兆人
䝉頼福禄無窮獲嘉主簿彭城劉知幾(獲嘉縣本汲縣/之新史鄉漢武)
(帝行幸過此聞獲吕嘉因置獲嘉縣屬河内郡後周置/修武郡隋置殷州尋廢州為獲嘉縣唐屬懐州彭城縣)
(帯徐州幾/居希翻)表陳四事其一以為皇業權輿(爾雅權/輿始也)天地
開闢嗣君即位黎元更始(更工/衡翻)時則藉非常之慶以
申再造之恩今六合清晏而赦令不息近則一年再降
遠則每嵗無遺至於違法悖禮之徒(悖蒲内/翻下同)無頼不仁
之軰編戸則寇攘為業當官則贓賄是求而元日之朝
指期天澤重陽之莭佇降皇恩(重直/龍翻)如其忖度咸果釋
免或有名垂結正罪將㫁决(度徒洛翻/斷丁亂翻)竊行貨賄方便
規求故致稽延畢霑寛宥用使俗多頑悖時罕㢘隅為
善者不預恩光作惡者獨承徼幸(徼古/堯翻)古語曰小人之
幸君子之不幸(太宗亦嘗/引是言)斯之謂也望陛下而今而後
頗節於赦使黎氓知禁姦宄肅清其二以為海内具僚
九品以上每嵗逢赦必賜階勛(唐制文散階二十九武/散階亦二十九勲級十)
(有二/轉)至於朝野宴集公私聚㑹緋服衆於青衣(上元敕/四品服)
(深緋五品服淺緋九品/服深青朝直遥翻下同)象板多於木笏(唐制五品以上/笏用象九品以)
(上用/木)皆榮非徳舉位罕才升不知何者為妍蚩何者為
羙惡臣望自今以後稍息私恩使有善者逾效忠勤無
才者咸知勉勵其三以為陛下臨朝踐極取士大廣六
品以下軄事清官遂乃方之土芥比之沙礫(礫音/歴)若遂
不加沙汰臣恐有穢皇風其四以為今之牧伯遷代太
速倐來忽往蓬轉萍流既懐茍且之謀何暇循良之政
望自今刺史非三嵗以上不可遷官仍明察功過尤甄
賞罰疏奏太后頗嘉之(甄稽延翻别/也疏所去翻)是時官爵易得而
法網嚴峻(易以/䜴翻)故人競為趨進而多䧟刑戮知幾乃著
思慎賦以刺時見志焉　丙午以王孝傑為朔方道行
軍摠管撃突厥　春二月己酉朔日有食之　僧懐義
益驕恣太后惡之(惡烏/路翻)既焚明堂心不自安言多不順
太后宻選宫人有力者百餘人以防之壬子執之於瑶
光殿前樹下使建昌王武攸寜帥壮士敺殺之(帥讀曰/率敺烏)
(口翻夫考異曰舊傳云又有發其隂謀者太平公主乳/母張  人令壮士縳而縊殺之送尸白馬寺其侍者僧)
(徒皆流竄遠惡處李啇隠宜都内人傳云武后簒既久/頗放縱耽内習不敬宗廟四方日有叛逆防豫不暇時)
(宜都内人以唾壺進思有以諌者后坐帷下倚檀几與/語問四方事宜内人曰大家知女卑於男邪后曰知内)
(人曰古有女媧亦不正是天子佐伏羲理九州耳後世/孃姥冇越出房閤斷天下事皆不得其正多是輔昏主)
(不然抱小兒獨大家改夫姓改去釵釧襲服冠冕符瑞/日至大臣不敢動真天子也然今内之弄臣狎人朝夕)
(進御者乆未屏去妾疑此未當天意后曰何内人曰女/隂也男陽也陽尊而隂卑雖大家以隂事主天然宜體)
(取剛亢明烈以銷群陽陽銷然後隂得志也今狎㺯日/至處大家夫宫尊位其勢隂求陽也陽勝而隂亦㣲不)
(可久也大家始今日能屛去男妾獨立天下則陽之剛/亢明烈可有矣如是過萬萬世男子益削女子益專妾)
(之願在此后雖不能盡用然即日下令/誅作明堂者此盖文士寓言今從實録)送尸白馬寺焚
之以造塔　甲子太后去慈氏越古之號(去羗/吕翻)　三月
丙辰鳯閣侍郎同平章事周允元薨　夏四月天樞成
(天樞其/制若柱)髙一百五尺(髙占/犒翻)徑十二尺八面各徑五尺下
為鐡山周百七十尺以銅為蟠龍麒麟縈繞之上為騰
雲承露盤徑三丈四龍人立捧火珠髙一丈工人毛婆
羅造模武三思為文刻百官及四夷酋長名(髙古犒翻/酋慈由翻)
(長知/兩翻)太后自書其榜曰大周萬國頌徳天樞　秋七月
辛酉吐蕃寇臨洮(臨洮洮州/洮土刀翻)以王孝傑為肅邉道行軍
大摠管以討之　九月甲寅太后合祭天地於南郊加
號天冊金輪大聖皇帝赦天下改元(改元天/冊萬嵗)　冬十月
突厥黙啜遣使請降(使疏吏翻/降戸江翻)太后喜冊授左衛大將
軍歸國公
萬嵗通天元年(是年九月/始改元)臘月甲戌太后發神都甲申
封神嶽(后以嵩山為神嶽制考異曰統紀作壬午實録/作甲申按去嵗下  云臘月十六日有事於神)
(嶽長歷是月甲戌朔壬午九日甲/申十一日皆非十六日今從實録)赦天下改元萬嵗登
封天下百姓無出今年租税大酺九日(酺音/蒲)丁亥禪於
少室(戴延之曰嵩山三十六峯東曰太室西曰少室相/去十七里嵩其總名也謂之室以其下各有石室)
(焉少室髙八百六十丈方/十里與太室相埒但小耳)己丑御朝覲壇受賀(朝直/遥翻)癸
巳還宫甲午謁太廟　右千牛衛將軍安平王武攸緒
少有志行恬澹寡欲扈從封中嶽還(少詩照翻行下/孟翻從才用翻)即
求弃官隱於嵩山之陽太后疑其詐許之以觀其所為
攸緒遂優游巖壑冬居茅椒(茅椒編之為室/性煖可以禦寒)夏居石室
一如山林之士太后所賜及王公所遺野服器玩(遺才/季翻)
攸緒一皆置之不用塵埃凝積買田使奴耕種與民無
異(弃考異曰舊傳云聖歴中/  官隠嵩山今從實録)　春一月甲寅以婁師徳
為肅邉道行軍副總管撃吐蕃己巳以師徳為左肅政
大夫知政事如故(師考異曰實録云己巳秋官尚書婁/  徳為肅政御史大夫知政事如故)
(舊傳曰萬嵗登封元年轉左肅政御史大夫仍依舊知/政事證聖元年吐蕃寇洮州令師徳與夏官尚書王孝)
(傑討之按證聖年號在登封前此傳尤為謬誤新𫝊云/師徳為河源積石懐遠軍及河蘭鄯廓州檢校營田大)
(使入遷秋官尚書改左肅政御史大夫並知政事證聖/中與王孝傑拒吐蕃於洮州今據寔録延載元年一月)
(自宰相出為營田大使新書宰相表長夀二年師徳平/章事延載元年出軍營田大使萬嵗通天元年一月甲)
(寅師徳為左肅政御史大夫肅邊道行軍總管統紀云/秋官尚書知政事婁師徳充副總管討吐蕃盖師徳之)
(出為營田大使不觧宰相/之職也今從實録新本紀)改長安崇尊廟為太廟(崇尊/廟見)
(上卷天/授元年)　二月辛巳尊神嶽天中王為神嶽天中黄帝
靈妃為天中黄后啟為齊聖皇帝封啟母神為玉京太
后(夏后啟母/石在嵩山)　三月壬寅王孝傑婁師徳與吐蕃將論
欽陵賛婆戰於素羅汗山(據婁師徳傳素羅汗山/在洮州界将即亮翻)　唐
兵大敗孝傑坐免為庶人師徳貶原州員外司馬(異考/  曰)
(新紀四月庚子貶師徳而無免孝傑日新表三月壬寅/孝傑免按實録三月壬寅撫州火下言孝傑敗盖皆據)
(奏到之日耳二人同罪貶必同時不容隔月不知果/在何日今但依實録因其軍敗終言貶官之事而已)師
徳因署移牒驚曰官爵盡無邪既而曰亦善亦善不復
介意(復扶/又翻)　丁巳新明堂成髙二百九十四尺方三百
尺規模率小於舊上施金塗鐡鳯髙二丈(髙古/犒翻)後為大
風所損更為銅火珠羣龍捧之(更工/衡翻)號曰通天宫赦天
下改元萬嵗通天　大食請獻師子姚璹上疏以為師
子専食肉遠道傳致(傳知/戀翻)肉既難得極為勞費陛下鷹
犬不畜漁獵悉停豈容菲薄於身而厚給於獸乃却之
以檢校夏官侍郎孫元亨同平章事　夏五月壬子營
州契丹松漠都督李盡忠歸誠州刺史孫萬榮舉兵反
攻䧟營州(開元十道志曰舜築栁城即虞舜已前已有/栁城之地因有營州之稱郡國志云當營室)
(分故曰營州後漢末遼西烏丸蹋頓所居後魏於平州/界置遼西郡周平齊猶為髙寳寧所據隋討平寳寧始)
(置營州松漠都督府及歸城/州太宗以内屬契丹部落置)殺都督趙文翽(契欺訖翻/又音喫翻)
(呼㑹/翻)盡忠萬榮之妹夫也皆居於營州城側文翽剛愎
契丹饑不加賑給視酋長如奴僕故二人怨而反(愎弼/力翻)
(賑津忍翻酋慈/由翻長知兩翻)乙丑遣左鷹揚衛將軍曹仁師右金吾
衛大将軍張𤣥遇左威衛大将軍李多祚司農少卿麻
仁莭等二十八將討之(八将即/亮翻)秋七月辛亥以春官尚
書梁王武三思為榆闗道安撫大使(榆闗在勝州界與/突厥接非所以備)
(契丹也營州城西四百八十里有榆闗守捉城所謂臨/渝之險也榆當作渝史於此以後多以渝作榆讀者宜)
(詳考使/疏吏翻)姚璹副之以僃契丹改李盡忠為李盡滅孫萬
榮為孫萬斬(武后改突厥骨咄禄為不卒禄又改李盡/忠為李盡滅孫萬榮為孫萬斬此事何異)
(王莾所為顧有/成敗之異耳)盡忠尋自稱無上可汗據營州(可從刋/入聲汗)
(音/寒)以萬榮為前鋒略地所向皆下旬日兵至數萬進圍
檀州(檀州本漢漁陽郡傂奚縣地舊置安州/後周改為𤣥州隋開皇十六年置檀州)清邊前軍
副總管張九節擊却之八月丁酉曹仁師張𤣥遇麻仁
節與契丹戰於硤石谷(平州有西硤石/東硤石二戍)唐兵大敗先是
契丹破營州(先悉/薦翻)獲唐俘數百囚之地牢聞唐兵將至
使守牢霫紿之曰(使霫守唐俘於地牢故曰守/牢霫霫而立翻紿蕩亥翻)吾軰家
屬饑寒不能自存唯俟官軍至即降耳(降户江/翻下同)既而契
丹引出其俘飼以糠粥慰勞之曰(飼祥吏翻/勞力到翻)吾養汝則
無食殺汝又不忍今縱汝去遂釋之俘至幽州具言其
狀諸軍聞之爭欲先入至黄麞谷(據舊書黄麞/谷在西硤石)虜又遣
老弱迎降故遺老牛瘦馬於道側仁師等三軍弃歩卒
將騎兵先進契丹設伏横撃之飛索以䌈𤣥遇仁節生
獲之(將即亮翻騎竒寄翻索昔各翻字書無/䌈字今讀與榻同徳盍翻或曰吐合翻)將卒死者
填山谷鮮有脱者(鮮息/淺翻)契丹得軍印詐為牒令𤣥遇等
署之牒總管燕匪石宗懐昌等云官軍已破賊若至營
州軍將皆斬兵不叙勲(燕因肩翻/将即亮翻)匪石等得牒晝夜兼
行不遑寢食以赴之士馬疲弊契丹伏兵於中道邀之
全軍皆沒九月制天下繋囚及庶士家奴驍勇者官償
其直發以撃契丹(驍堅/堯翻)初令山東近邊諸州置武騎團
兵以同州刺史建安王武攸宜為右武威衛大將軍充
清邊道行軍大總管以討契丹右拾遺陳子昻為攸宜
府參謀(以本官參謀軍/事不列為品秩)上疏曰恩制免天下罪人及募
諸色奴充兵討撃契丹此乃㨗急之計非天子之兵且
比來刑獄乆清罪人全少(比毗至翻/少詩沼翻)奴多怯弱不慣征
行(慣古/患翻)縱其募集未足可用况今天下忠臣義士萬分
未用其一契丹小孽(孽魚/列翻)假命待誅何勞免罪贖奴損
國大體臣恐此䇿不可威示天下　丁巳突厥寇凉州
執都督許欽明(欽考異曰實録云吐蕃寇凉州都督許/  明為賊所殺按明年正月黙啜寇霛)
(州以欽明自随又黙啜将襲孫萬榮/殺欽明以祭天實録云吐蕃誤也)欽明紹之曾孫也
(許紹預凌烟閣二/十四功臣之列)時出按部突厥數萬奄至城下欽明
拒戰為所虜欽明兄欽寂時為龍山軍討擊副使與契
丹戰於崇州(龍山即慕容氏和龍之山也崇州奚州也/武徳五年分饒樂都督府之可汗部置貞)
(觀三年徙治營/州之廢陽師鎮)軍敗被擒虜將圍安東令欽寂説其屬
城未下者(説輸/芮翻)安東都護裴𤣥珪在城中(髙宗總章元/年置安東都)
(䕶府於平壤城上元元年徙遼東郡故城儀鳯二年又/徙新城開元二年徙平州天寶二年徙遼西故郡城疑)
(此時已徙平州宋白曰營州東南二/百七十里有保定軍舊安東都䕶府)欽寂謂曰狂賊天
殃滅在朝夕公但勵兵謹守以全忠節虜殺之　吐蕃
復遣使請和親(復扶/又翻)太后遣右武衛胄曹參軍貴鄉郭
元振往察其宜(胄曹參軍掌兵械公廨興善罸讁大朝/會行從則受黄質甲鎧弓矢於衛尉)
吐蕃將論欽陵請罷安西四鎮戍兵并求分十姓突厥
之地(長夀元年置四鎮戍兵十姓/突厥五咄陸五弩失畢也)元振曰四鎮十姓與
吐蕃種類本殊(種章/勇翻)今請罷唐兵豈非有兼并之志乎
欽陵曰吐蕃茍貪土地欲為邊患則東侵甘凉豈肯規
利於萬里之外邪乃遣使者隨元振入請之朝廷疑未
决元振上疏(使疏吏翻朝直/遥翻上時掌翻)以為欽陵求罷兵割地此
乃利害之機誠不可輕舉措也今若直拒其善意則為
邊患必深四鎮之利逺甘凉之害近不可不深圖也宜
以計緩之使其和望未絶則善矣彼四鎮十姓吐蕃之
所甚欲也而青海吐谷渾亦國家之要地也(吐從瞰入/聲谷音浴)
今報之宜曰四鎮十姓之地本無用於中國所以遣兵
戍之欲以鎮撫西域分吐蕃之勢使不得併力東侵也
今若果無東侵之志當歸我吐谷渾諸部及青海故地
(吐谷渾地沒吐蕃見二百二卷髙宗咸/亨三年薛仁貴敗於大非州青海亦沒)則五俟斤部亦
當以歸吐蕃(西突厥五弩失畢部各有/酋長曰五俟斤俟渠之翻)如此則足以塞
欽陵之口(塞悉/則翻)而亦未與之絶也若欽陵小有乖違則
曲在彼矣且四鎮十姓欵附日乆今未察其情之向背
事之利害(背蒲/妹翻)遥割而弃之恐傷諸國之心非所以御
四夷也太后從之(四考異曰御史䑓記論欽陵必欲得/  鎮及益州通市乃和親朝廷不許)
(制書至河源納言婁師徳患之曰制書到彼必入寇柰/何監察御史南陽張彦先時按河源積石諸軍謂師徳)
(曰但稽制書虜必狐疑吾乃先為之備虜至必不㨗矣/師徳從之欽陵入寇果無功由是得罪於其國按師徳)
(延載元年一月日同平章事充河源積石懐逺等軍營/田大使萬嵗通天元年一月為肅邊道行軍總管與王)
(孝傑同撃吐蕃敗於素羅汗山尋貶原州司馬是嵗吐/蕃復求和欽陵請割四鎮之地神功元年正月師徳復)
(同平章事九月乃守/納言御史䑓記誤也)元振又上言吐蕃百姓疲於徭戍
早願和親欽陵利於統兵專制獨不欲歸欵若國家嵗
發和親使(使疏/吏翻)而欽陵常不從命則彼國之人怨欽陵
日深望國恩日甚設欲大舉其徒固亦難矣斯亦離間
之漸(間古/莧翻)可使其上下猜阻禍亂内興矣太后深然之
元振名震以字行　庚申以并州長史王方慶為鸞䑓
侍郎與殿中監萬年李道廣並同平章事　突厥黙啜
請為太后子并為其女求昏悉歸河西降戸帥其部衆
為國討契丹(并為衆為並于/偽翻帥讀曰率)太后遣豹韜衛大將軍閻
知微(龍朔改左右屯衛為左右武威/衛光宅又改為左右豹韜衛)左衛郎將攝司賓
卿田歸道冊授黙啜左衛大將軍遷善可汗知㣲立徳
之孫歸道仁㑹之子也(閻立徳以巧思稱/田仁㑹良吏也)冬十月辛夘
契丹李盡忠卒孫萬榮代領其衆突厥黙啜乘間襲松
漠虜盡忠萬榮妻子而去(卒子恤翻/間古莧翻)太后進拜黙啜為
頡跌利施大單干立功報國可汗(頡戸結翻跌徒/結翻單音蟬)孫萬
榮收合餘衆軍埶復振(復扶/又翻)遣别帥駱務整何阿小為
前鋒(帥所類翻/阿烏葛翻)攻䧟冀州殺刺史陸寶積屠吏民數千
人又攻瀛州河北震動制起彭澤令狄仁傑(長夀元年/仁傑貶)
為魏州刺史前刺史獨孤思莊畏契丹猝至悉驅百姓
入城繕修守備仁傑至悉遣還農曰賊猶在遠何煩如
是萬一賊來吾自當之百姓大悦時契丹入寇軍書填
委夏官郎中硤石姚元崇剖析如流皆有條理(後魏太/和十一)
(年於崤陵置崤縣屬恒農郡隋并入熊耳縣屬河南郡/唐武徳元年復置貞觀十四年移治硤石塢因更名硤)
(石/)太后竒之擢為夏官侍郎　太后思徐有功用法平
(長夀二年/有功除名)擢拜左䑓殿中侍御史聞者無不相賀鹿城
主簿宗城潘好禮(鹿城漢安定侯國時縣西七里故城/是也周齊為安定縣隋改為鹿城縣)
(唐屬冀州唐制上縣主簿正九品/下中下縣從九品上好呼到翻)著論稱有功蹈道依
仁固守誠節不以貴賤死生易其操履設客問曰徐公
於今誰與為比主人曰四海至廣人物至多或匿迹韜
光僕不敢誣若所聞見則一人而已當於古人中求之
客曰何如張釋之主人曰釋之所行者甚易徐公所行
者甚難難易之間優劣見矣(易以䜴翻下不/易同見賢遍翻)張公逢漢
文之時天下無事至如盗髙廟玉環及渭橋驚馬守法
而已(事見十四卷/漢文帝三年)豈不易哉徐公逢革命之秋屬惟新
之運(屬之/欲翻)唐朝遺老或包藏祸心使人主有疑(朝直/遥翻)如
周興來俊臣乃堯年之四凶也崇飾惡言以誣盛徳而
徐公守死善道深相明白幾䧟囹圄數挂網羅(幾居希/翻囹盧)
(丁翻圄魚巨/翻數所角翻)此吾子所聞豈不難哉(載考異曰朝野僉/  云時來俊臣羅)
(織人罪皆先進状敕依即奏籍沒徐冇功出死囚亦先/進状某人罪合免敕依然後斷雪冇功好出罪皆先奉)
(進止非是自専盖時人見俊臣所誅有功所雪徃徃得/其所欲疑以為先進状耳若有功一一先奉進止何至)
(三䧟死刑/乎今不取)客曰使為司刑卿乃得展其才矣主人曰吾
子徒見徐公用法平允謂可置司刑僕覩其人方寸之
地何所不容若其用之何事不可豈直司刑而已哉
　
　
　
　
　
　
　
　資治通鑑卷二百五
